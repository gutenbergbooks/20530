<!DOCTYPE html
PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<!-- This HTML file has been automatically generated from an XML source, using XSLT. If you find any mistakes, please edit the XML source. -->
<html   lang="nl-1900">
<head>
<meta http-equiv="Content-Type" content="text/html; charset=UTF-8">

<title>Het Leven der Dieren</title>
<link rel="schema.DC" href="http://dublincore.org/documents/1998/09/dces/">
<meta name="author" content="A. E. Brehm">
<meta name="DC.Creator" content="A. E. Brehm">
<meta name="DC.Title" content="Het Leven der Dieren">
<meta name="DC.Date" content="#">
<meta name="DC.Language" content="nl-1900"><style type="text/css">


body
{
font: 100%/1.2em "Times New Roman", Times, serif;
margin: 1.58em 16%;
text-align: left;
}

.titlePage
{
border: #DDDDDD 2px solid;
margin: 3em 0% 7em 0%;
padding: 5em 10% 6em 10%;
}

h1.docTitle
{
font-size:1.6em;
line-height:2em;
}

h2.byline
{
font-size:1.1em;
font-weight:normal;
line-height:1.44em;
}

span.docAuthor
{
font-size:1.2em;
font-weight:bold;
}

h2.docImprint
{
font-size:1.2em;
font-weight:normal;
}

.transcribernote
{
background-color:#DDE;
border:black 1px dotted;
color:#000;
font-family:sans-serif;
font-size:80%;
margin:2em 5%;
padding:1em;
}

.div0
{
padding-top: 5.6em;
}

.div1
{
padding-top: 4.8em;
}

.index
{
font-size: 80%;
}

.div2
{
padding-top: 3.6em;
}

.div3, .div4, .div5
{
padding-top: 2.4em;
}

.footnotes .body,
.footnotes .div1
{
padding: 0;
}

h1, h2, h3, h4, h5, h6
{
clear: both;
font-style: normal;
text-transform: none;
}

h3
{
font-size:1.2em;
line-height:1.2em;
}

h3.label
{
font-size:1em;
line-height:1.2em;
margin-bottom:0;
}

h4
{
font-size:1em;
line-height:1.2em;
}

h4.lghead
{
margin-left:10%;
margin-right:10%;
}

.alignleft
{
text-align:left;
}

.alignright
{
text-align:right;
}

.alignblock
{
text-align:justify;
}

p.tb, hr.tb
{
margin-top: 1.6em;
margin-bottom: 1.6em;
margin-left: auto;
margin-right: auto;
text-align: center;
}

p.poetry
{
margin:0 10% 1.58em;
}

p.line
{
margin:0 10%;
}

p.argument,p.note
{
font-size:0.9em;
line-height:1.2em;
text-indent:0;
}

p.argument
{
margin:1.58em 10%;
}

div.epigraph
{
font-size:0.9em;
line-height:1.2em;
width: 60%;
margin-left: auto;
}

.epigraph .bibl
{
text-align: right;
}

.epigraph .poem
{
margin-left: 0;
}

.epigraph .line
{
margin-left: 0;
text-indent: 0;
}

.trailer
{
clear: both;
padding-top: 2.4em;
padding-bottom: 1.6em;
}

.floatLeft
{
float:left;
margin:10px 10px 10px 0;
}

.floatRight
{
float:right;
margin:10px 0 10px 10px;
}

p.figureHead
{
font-size:100%;
text-align:center;
}

.figure p
{
font-size:80%;
margin-top:0;
text-align:center;
}

p.smallprint,li.smallprint
{
color:#666666;
font-size:80%;
}

p.question
{
margin-bottom:0;
text-align:left;
}

p.answer
{
margin-top:0;
text-align:right;
}

p.explanation
{
font-size:smaller;
margin-left:0.9em;
margin-right:0.9em;
}

.leftnote
{
font-size:0.8em;
height:0;
left:1%;
line-height:1.2em;
position:absolute;
text-indent:0;
width:14%;
}

.pagenum
{
display:inline;
font-size:70%;
font-style:normal;
margin:0;
padding:0;
position:absolute;
right:1%;
text-align:right;
}

a.noteref
{
font-size: 80%;
text-decoration: none;
vertical-align: 0.25em;
}

div.footnotes
{
margin-top: 1em;
padding: 0;
}

hr.fnsep
{
margin-left: 0;
margin-right: 0;
text-align: left;
width: 25%;
}

p.footnote
{
font-size: 80%;
margin-bottom: 0.5em;
margin-top: 0.5em;
}

p.footnote .label
{
float: left;
text-align:left;
width:2em;
}

.footnotes td, .footnotes th, .footnotes .tablecaption
{
font-size: 80%;
}


.poem
{
margin-left:5%;
position:relative;
text-align:left;
width:90%;
}

.poem h4
{
font-weight:normal;
margin-left:5em;
text-decoration:underline;
}

.poem .linenum
{
color:#777;
font-size:90%;
left:-2.5em;
margin:0;
position:absolute;
text-align:center;
text-indent:0;
top:auto;
width:1.75em;
}

.versenum
{
font-weight:bold;
}

.footnotes .line
{
font-size:80%;
margin:0 5%;
}

.poem .i0
{
display:block;
margin-left:2em;
}

.poem .i1
{
display:block;
margin-left:3em;
}

.poem .i2
{
display:block;
margin-left:4em;
}

.poem .i3
{
display:block;
margin-left:5em;
}

.poem .i4
{
display:block;
margin-left:6em;
}

.poem .i5
{
display:block;
margin-left:7em;
}

.poem .i6
{
display:block;
margin-left:8em;
}

.poem .i7
{
display:block;
margin-left:9em;
}

.poem .i8
{
display:block;
margin-left:10em;
}

.poem .i9
{
display:block;
margin-left:11em;
}

span.corr
{
border-bottom:1px dotted red;
}

span.abbr
{
border-bottom:1px dotted gray;
}

span.measure
{
border-bottom:1px dotted green;
}

.letterspaced
{
letter-spacing:0.2em;
}

.smallcaps
{
font-variant:small-caps;
}

hr
{
clear:both;
height:1px;
margin-left:auto;
margin-right:auto;
margin-top:1em;
text-align:center;
width:45%;
}

h2.docImprint,h1.docTitle,h2.byline,h2.docTitle,.aligncenter,div.figure
{
text-align:center;
}

h1,h2
{
font-size:1.44em;
line-height:1.5em;
}

h1.label,h2.label
{
font-size:1.2em;
line-height:1.2em;
margin-bottom:0;
}

h5,h6
{
font-size:1em;
font-style:italic;
line-height:1em;
}

p,p.initial
{
text-indent:0;
}

.poem .stanza
{
padding: .5em 0% .5em 0%;
}

p.quote,div.blockquote,div.argument
{
font-size:0.9em;
line-height:1.2em;
margin:1.58em 5%;
}

.pagenum a, a.noteref:hover, a.hidden:hover, a.hidden
{
text-decoration:none;
}





body
{
background: #FFFFFF;
font-family: "Times New Roman", Times, serif;
}

body, a.hidden
{
color: black;
}

h1, h2, h3, h4, h5, h6
{
color: #001FA4;
font-family: Verdana, Arial, Helvetica, sans-serif;
}

p.byline
{
font-style: italic;
margin-bottom: 2em;
}

.figureHead, .noteref, span.leftnote, p.legend, .versenum
{
color: #001FA4;
}

.rightnote, .pagenum, .linenum, .pagenum a
{
color: #AAAAAA;
}

a.hidden:hover, a.noteref:hover
{
color: red;
}


</style></head>
<body>

<div class="body"><a id="d0e75"></a><span class="pagenum">[<a href="#d0e75">271</a>]</span><div class="div1">
<h2 class="label">Zevende Orde.</h2>
<h2>De Knaagdieren (<span class="letterspaced">Rodentia</span>).
</h2>
<p>De Knaagdieren vormen een naar alle zijden goed begrensde groep. Zij dragen hun naam bijna met nog meer recht dan de Roofdieren
den hunnen. Twee snijtanden in iedere kaak, die tot groote knaagtanden uitgegroeid zijn en het ontbreken der hoektanden, waardoor
tusschen snij- en maaltanden een groote ruimte ontstaat, zijn kenmerken, die aan alle eigen zijn.

</p>
<p>Van het uitwendig voorkomen der Knaagdieren kan weinig in &#8217;t algemeen gezegd worden, daar deze orde zeer verschillende vormen
omvat en daarom zeer rijk is aan famili&euml;n en soorten. De voor alle geldige kenteekenen komen tennaastenbij op het volgende
neer: de romp is in de meeste gevallen rolvormig en rust op korte pooten, die in den regel ongelijke lengte hebben, daar de
achterpooten gewoonlijk een weinig, en dikwijls zelfs veel langer zijn dan de voorpooten; de kop is door een korten, dikken
hals met den romp verbonden; de oogen zijn groot en puilen gewoonlijk sterk uit; de lippen zijn vleezig, met snorharen bezet,
zeer beweeglijk en van voren gespleten; de voorpooten hebben in den regel 4, de achterpooten 5 teenen; deze zijn met meer
of minder sterke klauwen (soms ook met nagels van anderen vorm) gewapend, bij sommige door zwemvliezen met elkander verbonden.
Het haarkleed is bijna altijd van gelijkmatige lengte, hoogstens aan de ooren tot kwastjes of aan den (in dit geval meestal
ruigen) staart tot een pluim verlengd.

</p>
<p>De snijtanden of knaagtanden zijn aanmerkelijk grooter dan alle overige bestanddeelen van het gebit; de bovenste zijn altijd
korter, maar breeder dan de onderste; in beide kaken zijn zij boogvormig gekromd (de bovenste het sterkst), aan de sneede
breed of puntbeitelvormig, aan den wortel drie- of vierkantig, met een soms platte, soms gewelfde, nu eens gladde, dan weer
gegroefde oppervlakte, wit of geelachtig of rood van kleur. Hun buitenste of voorste vlakte is met staalhard email bedekt;
de scherpe spits of de breede, op het scherpe einde van een steekbeitel gelijkende bovenrand is uitsluitend uit genoemd materiaal
samengesteld. Het overige deel van den tand bestaat uit een veel zachtere stof, n.l. tandbeen. Wegens het veelvuldig gebruik,
dat van deze belangrijke tanden wordt gemaakt, zouden zij na korten tijd stomp worden of afslijten, indien zij niet een groot
voorrecht hadden boven de meeste tanden van Zoogdieren; zij groeien n.l. altijd door. De tandwortel ligt in een tandholte,
die zich tot diep in de kaak voortzet, en bevat aan zijn geheel open (en zelfs trechtervormig verwijd), achterste uiteinde,
een blijvende kiem, die den tand van achteren voortdurend in gelijke mate herstelt, als hij van voren afslijt. De snede van
den tand wordt vlijmscherp gehouden, doordat de onderling tegenovergestelde tanden over elkander wrijven, zoodat de eene langs
den anderen schuurt. Daar nu de snijtanden op ongelijke wijze met email bekleed zijn, van voren met een dikke korst, terwijl
van achteren het tandbeen onbedekt blijft, zal de top van den tand in schuinsche, van voren naar achteren afhellende richting
geslepen worden. De zeer omvangrijke en samengestelde kauwspier moet door haar werking de onderkaak zoowel opheffen als naar
voren schuiven. In verband hiermede is de gewrichtsknobbel van het onderkaaksbeen in overlangsche richting, van voren naar
achteren ontwikkeld. De tanden zijn hierdoor niet tot grijpen en tot verscheuren, maar tot knagen, tot afknabbelen geschikt.
Tegen de verbazend groote krachtsinspanning, die hiervoor vereischt wordt, zijn zij volkomen bestand. Van het voortduren van
den groei der knaagtanden kan men zich gemakkelijk overtuigen, door bij een Knaagdier, b.v. bij een Konijn, een der knaagtanden,
b.v. van de onderkaak, af te breken. Dan groeit de tegenovergestelde bovenkaaksnijtand, omdat hij niet meer onderhevig is
aan afslijting, schielijk aan, komt boogvormig omgekruld buiten den bek te voorschijn, en verkrijgt, steeds groeiend en niet
slijtend, een spiraalvormige gedaante; het geheele gebit wordt hierdoor nagenoeg onbruikbaar en de voeding zeer bemoeilijkt.
Na het afbreken van een bovensnijtand zal de tegenovergestelde ondertand zich binnen de mondholte kolossaal verlengen en hier,
door het gehemelte in zijn opwaartschen groei gestuit, een spiraalvormige gedaante verkrijgen, of wel in de bovenkaak doordringen.
Zulke monsterachtige tanden missen natuurlijk den scherpen rand aan den top van de kroon.&#8212;De maaltanden hebben platte kronen,
met dwars gerichte verhevenheden op de kauwvlakte, die slechts bij enkele door knobbels vervangen zijn. De voor- en achterwaartsche
beweging van de onderkaak in aanmerking nemend, is het niet moeilijk in te zien, dat de dwarse richting der oneffenheden,
het vermalen van harde stoffen in hooge mate bevordert.

</p>
<p>Bij vele Knaagdieren komen wangzakken voor, die door een opening aan de binnenzijde der lippen met de mondholte in gemeenschap
staan, en zich tot in de schouderstreek kunnen uitstrekken; bij het inzamelen van voedsel kunnen zij als bergplaatsen dienen;
een hiervoor bestemde spier trekt deze zakken terug, als zij gevuld moeten worden.

</p>
<p>De Knaagdieren zijn over alle werelddeelen verbreid en komen, zoover de plantengroei zich uitstrekt, in <a id="d0e94"></a><span class="pagenum">[<a href="#d0e94">272</a>]</span>alle klimaten, op alle breedten en op alle hoogten voor. &#8220;Te midden van eeuwigdurende sneeuw en ijs.&#8221; zegt <span class="smallcaps">Blasius</span>, &#8220;daar, waar een warme zonnestraal slechts op sommige plaatsen en gedurende weinige weken, aan enkele planten een kortstondig
en armoedig leven mogelijk maakt, op de stille eenzame, met sneeuw bedekte hoogten der Alpen, in de uitgestrekte onherbergzame
vlakten van het noorden, vindt men nog Knaagdieren, die geen behoefte gevoelen aan een schoonere zon. Maar hoe rijker en weelderiger
de plantenwereld is, des te bonter en menigvuldiger wordt het leven van deze Zoogdierenorde, die bijna geen plekje van de
aarde onbewoond laat.&#8221; De levenswijze van deze algemeen verbreide dieren, is zeer verschillend.

</p>
<p>Niet weinige van hen houden zich in de boomen op, vele leven in den grond sommige bewonen het water; hunne verblijfplaatsen
zijn dikwijls onderaardsche, door henzelf gegraven holen, andere hebben hun leger te midden van het struikgewas, nog andere
in het open veld. Alle zijn in meerdere of mindere mate vlugge dieren, die, in overeenstemming met de plaats waar zij zich
ophouden, voortreffelijk loopen, &ograve;f klimmen, &ograve;f graven, &ograve;f zwemmen. Meestal scherpzinnig, wakker en lenig, zijn zij evenwel,
naar het schijnt, niet schrander of met buitengewone geestesgaven bedeeld. Verreweg de meeste kenmerken zich door armoede
van geest; zij kunnen wel schuw, maar niet voorzichtig of listig zijn, en onderscheiden zich ook in andere opzichten nooit
door in &#8217;t oog vallende bekwaamheden. Sommige leven bij paren, andere zijn tot famili&euml;n en niet weinige tot groote troepen
vereenigd; zij zijn verdraagzaam tegenover andere dieren, maar bemoeien zich niet met hen. Boosaardigheid en valschheid, wildheid
en onbeschaamdheid, willens en wetens geopenbaard, treft men slechts bij weinige aan. Als hun een gevaar dreigt, keeren zij
zoo schielijk mogelijk naar hunne schuilplaatsen terug; slechts zeer weinige onder hen zijn schrander genoeg, om op listige
wijze vervolgingen te ontgaan. Alle Knaagdieren voeden zich hoofdzakelijk met plantaardige stoffen: wortels, schors, bladen,
bloemen, allerlei soorten van vruchten, kruiden, gras, melige knollen, ja zelfs houtvezels worden door hen gegeten; de meeste
maken echter ook van dierlijk voedsel gebruik, en zijn echte alleseters. Eigenaardig is het, dat vele, die te zwak zijn, om
groote reistochten te ondernemen, of om weerstand te bieden aan de strengheid van den winter, voorraad inzamelen en in onderaardsche
bergplaatsen bewaren. De Knaagdieren verdienen als bouwmeesters een eereplaats onder de Zoogdieren; sommige van hen vervaardigen
zeer kunstige woningen, die reeds sedert overouden tijd de bewondering van den mensch getrokken hebben. Niet weinige brengen
den winter door in een op den dood gelijkenden slaap, verkeeren in een toestand van verstijving, en teren op het vet, dat
zij gedurende den zomer in hun lichaam hebben opgehoopt, en dat wegens de in ieder opzicht zeer sterk verminderde levenswerkzaamheid
tot aan het volgende voorjaar in hunne behoeften kan voorzien.

</p>
<p>In verhouding tot hun geringe groote, is de beteekenis van de Knaagdieren in de huishouding der natuur zeer groot; zij zijn
onze schadelijkste en gevaarlijkste vijanden. Als zij niet een talloos leger van vijanden tegenover zich hadden, en niet in
hooge mate onderhevig waren aan ziekten en epidemi&euml;n van velerlei aard, zouden zij de aarde overheerschen en verwoesten. De
onophoudelijke verdelgingsoorlog, die tegen hen gevoerd wordt, heeft een tegenwicht in hunne verbazende vruchtbaarheid en
vermenigvuldigingsvermogen; maar al te dikwijls hebben deze de overhand. Het klinkt bijna ongeloofelijk, maar is toch waar,
dat een paar Knaagdieren, binnen een tijdsverloop van &eacute;&eacute;n jaar, een nakomelingschap kan hebben die uit duizend individu&euml;n
bestaat. Vriendschap kan men eigenlijk slechts voor hoogst weinige leden van deze vormenrijke orde gevoelen, en van deze weinige
zijn slechts enkele waard getemd te worden. Belangrijker dan door de eigenschappen, die men gedurende hun leven kan opmerken,
zijn de Knaagdieren voor ons door hun vel en hun vleesch.
</p>
<hr class="tb"><p>

</p>
<p>In de eerste familie plaatsen wij de <span class="letterspaced">Eekhoornachtigen</span> (<i>Sciuridae</i>), verdeeld over twee onderfamili&euml;n: de <span class="letterspaced">Eekhoorntjes</span> en de <span class="letterspaced">Marmotten</span>.

</p>
<p>De romp van de <span class="letterspaced">Eekhoorntjes</span> (<i>Sciurinae</i>) is lang en eindigt in een meer of minder langen, dikwijls twee-rijig behaarden staart. De oogen zijn groot en uitpuilend,
de ooren bij sommige klein, bij andere groot, nu eens dun behaard, dan weer met een haarkwastje voorzien. De voorpooten zijn
aanmerkelijk korter dan de achterpooten. Gene hebben 4 teenen en een kort stompje op de plaats van den duim, de achterpooten
hebben vijf teenen.

</p>
<p>Met uitzondering van Australi&euml; bewonen de Eekhoorntjes de geheele aarde; zoowel in tamelijk ver noordwaarts gelegen gewesten,
als in de heetste landstreken tusschen de keerkringen komen zij voor; zij leven op verschillende hoogten, sommige soorten
treft men zoowel in het gebergte als in de vlakte aan. Bosschen, of althans plaatsen waar boomen groeien, zijn hunne meest
geliefde verblijfplaatsen; verreweg de meeste zijn echte boomdieren; eenige vestigen hun woonplaats in onderaardsche, door
henzelf gegraven holen.

</p>
<p>Alle Eekhoorntjes bewegen zich vlug, snel en behendig, even goed op de boomen als op den grond. Alleen de Vliegende Eekhoorntjes
gevoelen zich op den bodem niet thuis, maar zijn in staat buitengewoon groote sprongen te doen, hoewel altijd slechts van
boven naar beneden. De meeste bewegen zich springend over den bodem en raken dezen met de geheele zool aan. Bijna alle klimmen
uitmuntend en springen over groote tusschenruimten van den eenen boom op den anderen. Zij slapen ineengerold en doen dit bij
voorkeur op een gemakkelijke ligplaats, die zij zich verschaffen nu eens door het graven van een onderaardsche woning, dan
weer door een leger op te slaan in een hollen boom, en ook wel door het doelmatig inrichten van een door andere dieren of
door henzelf gebouwd nest. De Eekhoorntjes, die koude landen bewonen, trekken zuidwaarts bij &#8217;t naderen van den winter, of
vervallen in een onafgebroken winterslaap en brengen in dit geval een meer of minder grooten voorraad leeftocht bijeen, waarvan
zij in geval van nood gebruik maken. Hun stem bestaat uit een fluitend geluid en uit een eigenaardig, niet nader te omschrijven
gebrom, geknor en gesis.

</p>
<p>De meeste soorten werpen, naar het schijnt, ieder jaar meer dan &eacute;&eacute;nmaal jongen. V&oacute;&oacute;r en na den paartijd houdt het mannetje
zich dikwijls geruimen tijd bij het wijfje op; ook helpt hij haar wel bij het bouwen van de meer of minder kunstige woning,
waarin zij later haar kroost zal verzorgen. Het aantal jongen in iederen worp wisselt af van twee tot zeven. De kleintjes
komen nagenoeg kaal en blind ter wereld en hebben daarom behoefte aan een warm leger en een zorgvuldige verpleging. <a id="d0e133"></a><span class="pagenum">[<a href="#d0e133">273</a>]</span>Jong uit het nest genomen Eekhoorntjes laten zich zonder bijzondere moeite temmen; bijna altijd komt echter op meer gevorderden
leeftijd de weerspannige en knorrige aard, die aan vele Knaagdieren eigen schijnt te zijn, voor den dag; zij worden boosaardig
en toonen lust tot bijten.

</p>
<p>Hoewel alle Eekhoorntjes bij voorkeur (en gedurende sommige tijden uitsluitend) plantaardig voedsel gebruiken, versmaden zij
echter, evenals tal van andere Knaagdieren, het dierlijk voedsel niet; zij overvallen zwakke Zoogdieren en maken ijverig jacht
op Vogels, welker nesten zij op onmeedoogende wijze plunderen. Ofschoon het vel van verscheidene soorten van Eekhoorntjes
als pelswerk dienst doet en men op sommige plaatsen het vleesch van deze dieren eet, kan toch dit geringe nut niet opwegen
tegen de schade, die zij toebrengen aan de door ons gekweekte planten en aan de nuttige Vogels.
</p>
<p class="tb">*</p><p>

</p>
<p>Verreweg de meeste leden van de eerste onderfamilie behooren tot het slechts in Australi&euml; ontbrekende geslacht der <span class="letterspaced">Dag-eekhoorntjes</span> (<i>Sciurus</i>). Alle soorten van deze groep stemmen zoozeer met elkander overeen, wat gestalte, lichaamsbouw, levenswijze en aard betreft,
dat het volkomen voldoende is, onzen Eekhoorn en zijn levenswijze te beschrijven, om een voorstelling te verkrijgen van het
leven van al zijne verwanten.
</p>
<p class="tb"></p><p>

</p>
<p>De <span class="letterspaced">Eekhoorn</span> of <span class="letterspaced">Eeker</span> (<i>Sciurus vulgaris</i>) <span id="d0e160" class="corr" title="Bron: ">is </span>een van de weinige Knaagdieren, waarmede de mensch vriendschap gesloten heeft, en die hij, in weerwil van sommige onaangename
eigenschappen, gaarne als huisgenoot aanneemt, heeft zelfs in de oogen van den dichter een bevallige gestalte. Dit werd reeds
gevoeld door de Grieken, aan wie wij den wetenschappelijken naam van het Eekhoorntje ontleend hebben. Deze naam beteekent:
&#8220;die zich met den staart overschaduwt&#8221;, en onwillekeurig moet ieder, die de beteekenis van het woord <i>Sciurus</i> kent, aan het beweeglijke diertje denken, zooals het daar in de hoogte zit, boven op de hoogste boomkronen. <span class="smallcaps">R&uuml;ckert</span> heeft het wakkere schepseltje bezongen op zulk een wijze, dat de natuuronderzoeker het hem niet verbeteren kan.

</p>
<p>De lichaamslengte van het Eekhoorntje bedraagt, zonder den 20 cM. langen staart, 25 cM., de schouderhoogte 10 cM. en het gewicht
van het volwassen dier een weinig meer dan 0.25 KG. De vacht biedt groote verscheidenheid aan, al naar men het dier &#8217;s zomers
of &#8217;s winters, in het noorden of in het zuiden beschouwt. In den zomer is de kleur van de bovendeelen bruinachtig rood, aan
de zijden van den kop met grijs gemengd, aan de onderzijde (te beginnen bij de kin) wit; in den winter is het haarkleed aan
de rugzijde bruinrood met grijsachtig wit gemengd, aan de buikzijde wit. In Siberi&euml; en Noord-Europa echter is het winterkleed
van den Eekhoorn geheel en al witachtig grijs, terwijl het zomerkleed gelijkt op dat van het bij ons levende dier. Dikwijls
ziet men in de bosschen van Middel-Europa ook zwarte exemplaren; deze behooren echter niet tot een bijzondere soort, want
bij de jongen van een worp treft men dikwijls roode en zwarte voorwerpen aan. Witte of gevlekte Eekhoorntjes zijn zeer zeldzaam,
zoo ook die met witten of halfwitten staart enz. De staart is zeer ruig en tweerijig behaard; het oor is versierd met een
pluim van lange haren; de voetzolen zijn naakt.


</p>
<div class="figure"><img border="0" src="images/p1273.jpg" alt="Eekhoorn (Sciurus vulgaris). &#8531; v.d. ware grootte." width="720" height="445"><p class="figureHead"><span class="letterspaced">Eekhoorn</span> (<i>Sciurus vulgaris</i>). &#8531; v.d. ware grootte.
</p>
</div><p>


</p>
<p>Ons Eekhoorntje is aan de Grieken en Spanjaarden even goed bekend als aan de Siberi&euml;rs en Laplanders. Zijn verbreidingsgebied
strekt zich uit over geheel Europa, en reikt voorts over den Kaukasus en den Oeral, door het geheele zuiden van Siberi&euml; tot
aan den Alta&iuml; en tot in Achter-Azi&euml;. Het dier is echter niet overal en ook niet in alle jaren even menigvuldig. Hoogstammige,
droge en schaduwrijke wouden vormen zijne meest bevoorrechte verblijfplaatsen; nat weer is hem even onaangenaam als zonneschijn.
Wanneer het ooft en de noten rijp zijn, bezoekt hij de tuinen van het dorp, doch slechts dan, als zij met het woud verbonden
zijn door kreupelboschjes, of althans door struiken. Daar waar vele sparrekegels en denneappels rijp worden, vestigt hij zich
voor goed; hier heeft hij &eacute;&eacute;n of meer woningen, gewoonlijk zijn dit oude kraaiennesten, welker inrichting hij naar zijne behoeften
op kunstige wijze veranderd heeft. Voor een kortstondiger verblijf gebruikt hij de verlaten nesten van Eksters, Kraaien en
Roofvogels, zooals zij zijn. De woningen echter, die als nachtverblijf, als toevluchtsoord bij slecht weder en als kraamkamer
voor het wijfje dienen, worden opzettelijk voor dit doel gebouwd, hoewel hierbij dikwijls wordt gebruik gemaakt van de materialen,
die door de Vogels bijeengebracht zijn. Sommigen meenen opgemerkt te <a id="d0e182"></a><span class="pagenum">[<a href="#d0e182">274</a>]</span>hebben, dat ieder Eekhoorntje minstens vier nesten heeft; met zekerheid is dit echter nog niet gebleken. Gaten in boomen,
het liefst holle boomstammen, worden eveneens door hem bezocht, en in sommige gevallen tot woning ingericht. De open en bloot
liggende nesten komen gewoonlijk voor in een vork, dicht bij den hoofdstam van den boom; hun vloer is gebouwd als die van
een groot vogelnest, van boven is het echter beschut door een plat, kegelvormig dak, op dat van een eksternest gelijkend en
dicht genoeg om het binnendringen van den regen te verhinderen. De hoofdingang is naar beneden gericht, gewoonlijk naar het
oosten, een iets kleiner vluchtgat bevindt zich dicht bij den stam. Van binnen is het nest aan alle zijden met een warm kussen
van zacht mos gevoerd. De buitenwand bestaat uit dunne en dikke twijgen, die kruiselings door elkander gestoken zijn. Den
stevigen, met aarde en leem bekleeden bodem van een verlaten kraaiennest gebruikt het Eekhoorntje gaarne als grondslag van
zijn woning.

</p>
<p>Dit wakkere diertje is buiten kijf een der voornaamste aantrekkelijkheden van onze bosschen. Bij stil, helder weder beweegt
het zich onverpoosd, en blijft intusschen zooveel mogelijk in de boomen, die hem te allen tijde voedsel en beschutting bieden;
somtijds gaat het op zijn gemak bij den stam naar beneden, en loopt naar den boom, dien het beklimmen wil. Dikwijls doet de
Eekhoorn dit alleen voor de aardigheid, want hij behoeft, als hij zulks niet wenscht, in &#8217;t geheel niet op den grond te komen.
Hij is de Aap van onze bosschen en bezit vele eigenschappen welke herinneren aan die van den genoemden, nukkigen tropenbewoner.
Er zijn waarschijnlijk maar weinige Zoogdieren, die zoolang achtereen in beweging zijn en zoo kort op dezelfde plaats blijven
als de Eekhoorn bij tamelijk goed weder. Voortdurend gaat hij van den eenen boom op den anderen, van kroon tot kroon, van
tak tot tak; zelfs op den grond is hij alles behalve vreemd en onbeholpen. Nooit stapt of draaft hij; altijd beweegt hij zich
huppelend met groote of kleine sprongen; hij doet dit zoo snel, dat een Hond moeite heeft om hem in te halen, en een mensch
reeds na korten tijd de vervolging moet opgeven. De sterkste bewijzen van behendigheid geeft hij echter eerst bij het klimmen.
Met ongeloofelijke vastheid en snelheid sluipt hij bij de boomstammen omhoog, zelfs bij de gladste. De lange, scherpe klauwen
aan de vingervormige teenen bewijzen hem hierbij voortreffelijke diensten. Hij haakt zich aan de boomschors vast en doet dit
met alle vier pooten tegelijk. Dan zet hij zich af voor een nieuwen sprong en schiet verder naar boven; de eene sprong volgt
echter zoo schielijk op den anderen, dat het omhoogstijgen zonder tusschenpoozen plaats heeft; men zou kunnen meenen, dat
het dier bij den stam omhoogglijdt. De klimbeweging veroorzaakt een op een afstand hoorbaar geritsel, waarin men de verschillende
oogenblikken van stilstand en de opeenvolgende sprongen niet onderscheiden kan. Gewoonlijk stijgt het dier zonder rust te
nemen tot in de kroon van den boom, niet zelden tot in den top; daar loopt hij dan langs den een of anderen, waterpas liggende
tak naar den buitenkant van de kroon en springt van hier gewoonlijk in den top van een tak van een anderen boom, over tusschenruimten
van 4 of 5 M., altijd van boven naar beneden. Van de noodzakelijkheid van den tweerijig behaarden staart voor &#8217;t springen
heeft men zich door een wreede proefneming overtuigd; men heeft aan gevangen Eekhoorntjes den staart afgehouwen en opgemerkt,
dat het verminkte dier niet half zoo ver meer springen kon, als vroeger. Ook het zwemmen verstaat de Eekhoorn uitmuntend,
ofschoon hij niet gaarne te water gaat.

</p>
<p>Als de Eekhoorn geen stoornis behoeft te duchten, zoekt hij gedurende zijne zwerftochten voortdurend voedsel. Al naar het
jaargetijde eet hij vruchten of zaden, knoppen, twijgen en paddestoelen. De zaden van dennen, sparren en zilversparren, knoppen
en jonge uitspruitsels zullen wel het hoofdbestanddeel van zijn voedsel uitmaken. Hij bijt de kegels van onze naaldboomen
bij den steel af, gaat op zijne achterpooten zitten, brengt den kegel met de voorpooten naar den bek, draait hem onophoudelijk
rond en bijt nu met zijne uitmuntende tanden de eene schub na de andere er af, zoodat de zaden blootliggen, die hij dan met
de tong opneemt en in den bek brengt. Aardig is het naar hem te zien, wanneer hij hazelnooten, zijn lievelingsspijs, in overvloed
kan krijgen. Bittere zaden, b.v. van amandels, zijn voor hem vergiftig: twee bittere amandelen zijn voldoende om hem te dooden.

</p>
<p>Schadelijk voor de boschkultuur wordt de Eekhoorn vooral door het opeten van de zaadlobben der pas ontkiemde beukels, eikels
en zaden van naaldboomen; zelfs tamelijk ver ontwikkelde jonge eiken worden door hem uitgegraven om er de wortels en de zaadlobben
van te verslinden; verder doet hij schade, door zich te voeden met de zaden van boomen, die voor het aanleggen van bosschen
noodig zijn, door het afknagen van de blad- en bloemknoppen van naaldboomen, door het spiraalvormig afschellen van de schors
van berkenstammen, en ook door andere naaldboomen, alsmede haagbeuken, beuken, eiken enz. te ontschorsen; voorts geeft hij
aanleiding tot vermindering van het aantal Vogels, die door het verdelgen van schadelijke Insecten voor de boschkultuur nuttig
zijn. Hiertegenover staat als nut van den Eekhoorn alleen, dat hij in &#8217;t voorjaar, als de boomzaden schaarsch zijn, zich met
de zoo schadelijke Meikevers voedt.

</p>
<p>Wanneer het dier voedsel in overvloed kan krijgen, verzamelt het voorraad voor latere tijden van schaarschte. In de spleten
en gaten van holle boomen en boomwortels, in door hemzelf gegraven holen, onder struiken en steenen, in een van zijne nesten
en op andere dergelijke plaatsen legt het zijne voorraadschuren aan; dikwijls sleept het de voor proviand bestemde noten,
graankorrels en zaden over groote afstanden naar de bedoelde bergplaatsen. In de bosschen van het zuid-oosten van Siberi&euml;
bewaart de Eekhoorn ook paddestoelen; hij doet dit op een hoogst eigenaardige wijze. &#8220;Zij zijn,&#8221; merkt <span class="smallcaps">Radde</span> op, &#8220;zoo weinig zelfzuchtig, dat zij den voorraad paddestoelen niet opbergen, maar aan de naalden of in de lorkenwouden aan
de kleine takjes steken, ze daar droog laten worden, om in tijden van hongersnood hunne doortrekkende soortgenooten van dienst
te zijn.&#8221;

</p>
<p>Uit deze voorzorgsmaatregelen met het oog op den winter blijkt, hoe buitengewoon gevoelig de Eekhoorntjes voor den invloed
van het weder zijn. Wanneer de zon wat meer warmte geeft dan gewoonlijk, houden zij hun middagslaapje in hun nest en zwerven
dan alleen des morgens en des avonds in het bosch rond; nog veel meer echter schuwen zij regenbuien, hevige onweders, stormen
en vooral sneeuwjacht. Klaarblijkelijk hebben zij een voorgevoel van aanstaande weersveranderingen. Reeds een halven dag v&oacute;&oacute;rdat
de gevreesde weersgesteldheid begint, geven zij bewijzen van onrust, door voortdurend in de boomen rond te springen en <a id="d0e197"></a><span class="pagenum">[<a href="#d0e197">275</a>]</span>door een zeer eigenaardig gefluit en geschreeuw, dat men anders alleen van hen hoort, wanneer zij zeer opgewonden zijn. Zoodra
de eerste voorboden van het slechte weder zich vertoonen, verschuilen zij zich in hunne nesten (dikwijls verscheidene in &eacute;&eacute;n
nest) en laten, nadat zij de opening aan de windzijde zorgvuldig dichtgemaakt hebben, op hun gemak ineengerold, de bui uitrazen.
Een ongunstig najaar wordt voor hen noodlottig, omdat zij dan reeds in den herfst den voor den winter bestemden voorraad opgebruiken.
Wanneer nu de hieropvolgende winter eenigermate streng is, worden onze dieren in grooten getale er het slachtoffer van.

</p>
<p>Zoodra de nacht invalt, begeeft het Eekhoorntje, dat een blijvende bewoner is van een oord, zich naar zijn nest en slaapt
hier, zoolang het donker is; toch kan het ook gedurende de duisternis zeer goed den weg vinden. <span class="smallcaps">Lenz</span> liet eens door twee daglooners een lange ladder in het bosch dragen en tegen een boom plaatsen, waarop zich een nest met
jonge Eekhoorntjes bevond. Alles geschiedde zoo stil mogelijk. De lantaarn bleef beneden bij de dragers en <span class="smallcaps">Lenz</span> klom naar boven. Zoodra hij het nest met de hand aanraakte, snelden de bewoners hiervan zoo vlug als de wind naar buiten;
voor zoover men kon nagaan, gingen er twee hooger op in den boom, &eacute;&eacute;n bij den stam langs naar beneden en &eacute;&eacute;n door de lucht
naar den bodem; in een oogwenk was alles in de nabijheid weer stil.

</p>
<p>Schrik geeft de Eekhoorn te kennen door de klanken: &#8220;Doek, doek&#8221;. Als hij zich op zijn gemak gevoelt of slechts in geringe
mate ontevreden is, laat hij een eigenaardig gemor of geknor hooren, dat niet goed door klankteekens kan worden weergegeven.
Buitengewone vreugde of opgewondenheid drukt hij uit door te fluiten. Alle zinnen, vooral het gezicht, het gehoor en de reuk,
zijn scherp: bovendien moet ook het gevoel zeer fijn ontwikkeld zijn, daar anders het vooruitvoelen van weersveranderingen
voor ons onverklaarbaar zou blijven; ook de smaak moet, volgens opmerkingen, die men bij gevangen dieren gedaan heeft, van
eenige beteekenis zijn. Dat het dier goede geestvermogens bezit, blijkt uit zijn goed geheugen en uit de list en slimheid,
waarmede het aan zijne vijanden weet te ontkomen. Bliksemsnel begeeft het zich naar den hoogsten boom, die zich in de nabijheid
bevindt, loopt bijna altijd aan de zijde, die van den vijand afgewend is, bij den stam omhoog tot aan de eerste gaffelvormige
verdeeling, komt dan hoogstens met zijn kopje te voorschijn, kruipt in elkander, verbergt zich zoo goed, als de omstandigheden
dit toelaten, en tracht zoo veel mogelijk onzichtbaar te blijven, terwijl het zich uit de voeten maakt.

</p>
<p>Vier weken na de paring werpt het wijfje in het zachtste, doelmatigst gelegen nest 3 &agrave; 7 jongen, die ongeveer 9 dagen lang
blind blijven en door de moeder met groote liefde verzorgd worden. Nadat zij gespeend zijn, brengt de moeder, en misschien
ook de vader, hun eenige dagen achtereen voedsel; daarna laten de ouders de kleintjes aan hun lot over. De jongen blijven
nog eenigen tijd bijeen, spelen aardig met elkander en nemen zeer schielijk de gewoonten van de volwassenen aan. In Juni heeft
de oude reeds voor de tweede maal jongen; als ook deze zoo ver zijn, dat zij met haar rondzwerven kunnen, vereenigen de jongen
van beide worpen en hun moeder zich tot een bende, die soms uit 12 &agrave; 16 leden bestaat, en die men van nu af in een en &#8217;t zelfde
deel van &#8217;t woud ziet arbeiden.

</p>
<p>Het Eekhorentje is buitengewoon zindelijk; het belekt en poetst zich voortdurend. Om deze reden is het zeer goed geschikt
om in de kamer gehouden te worden. Voor dit doel worden de jongen uit het nest genomen, wanneer zij half volwassen zijn; men
voedert ze met melk en wittebrood, totdat men ze noten en zaden kan geven.

</p>
<p>In hun jeugd zijn alle Eekhoorntjes wakkere, vroolijke en volkomen onschadelijke diertjes, die gaarne hebben, dat men ze vleit
en liefkoost. Zij herkennen hun verzorger en houden van hem; ook toonen zij eenige leerzaamheid door te komen, als hij roept.
Ongelukkig worden bijna alle, zelfs de tamste, valsch of althans tot bijten geneigd, wanneer zij ouder worden.

</p>
<p>De Edelmarter is de ergste vijand van den Eekhoorn. Den Vos gelukt het maar zelden deze prooi te bekruipen. Aan Wouwen, Haviken
en groote Uilen ontkomt de Eekhoorn door, zoodra de Vogel hem te lijf wil gaan, schielijk volgens een schroeflijn om den boomstam
heen naar boven te klimmen. Daar de Vogels bij &#8217;t vliegen natuurlijk veel grootere kringen moeten beschrijven, bereikt de
vervolgde eindelijk een holte, een dichte boomkruin, waar hij veilig is. Meer bezwaren heeft hij te overwinnen, wanneer hij
voor den Edelmarter vluchten moet. Deze moordzuchtige roover is in &#8217;t klimmen even goed ervaren als zijn slachtoffer; hij
volgt het op den voet, in de boomkronen zoowel als op den grond, kruipt het na, zelfs in de holen, waarin het een schuilplaats
zoekt, of in het door dikke wanden begrensde nest. Onder angstig geschreeuw en gefluit vlucht de Eekhoorn voor den Marter;
de behendige roover jaagt hem achterna, en beide wedijveren als &#8217;t ware in &#8217;t maken van prachtige sprongen. De eenige kans
op redding, die er voor den Eekhoorn bestaat, berust op zijn geschiktheid om zonder bezwaar uit den top van den hoogsten boom
op den grond te springen, schielijk een eind vooruit te snellen om een nieuwen boom te bereiken, waar hij, zoo noodig het
oude spel zal herhalen. Men ziet hem derhalve, als de Edelmarter hem vervolgt, zoo vlug mogelijk naar boven klauteren, en
intusschen steeds op de reeds aangeduide wijze een schroeflijn volgen, om altijd min of meer door den stam gedekt te zijn.
Steeds klimt de Edelmarter ijverig achter hem aan; beide klimmen ongeloofelijk snel naar het hoogste deel van de kroon. Reeds
schijnt de Edelmarter het ingehaald te hebben,&#8212;op eens doet de eekhoorn uit den hoogsten top een geweldigen, boogvormigen
sprong in de lucht, strekt, alle ledematen in horizontale richting zijwaarts, snort door de lucht naar beneden, komt behouden
op den bodem aan en ijlt nu angstig voort, zoo schielijk hij kan, om zoo mogelijk een betere schuilplaats te zoeken. Zoo&#8217;n
sprong kan de Edelmarter niet doen, toch bereikt hij in den regel spoedig zijn doel, omdat hij de vervolging niet opgeeft,
maar zoo lang jaagt tot het slachtoffer geheel uitgeput is en zich moet overgeven.&#8212;Jonge Eekhoorntjes zijn aan veel meer gevaren
blootgesteld dan de oude; die, welke pas zelfstandig geworden zijn, kunnen zelfs door een behendig klimmend mensch achterhaald
worden. Als jongens zochten wij zulke diertjes en klauterden hen in de boomen na; meer dan eens werd de onverschilligheid,
waarmede zij ons lieten naderen, hun noodlottig. Zoodra wij den tak, waarop zij zaten, konden bereiken, waren zij verloren.
Wij bewogen den tak met geweld heen en weer; het verschrikte diertje was gewoonlijk nergens anders op bedacht, dan om zich
stevig vast te houden, uit vrees voor den val. Nu gingen wij al verder en verder naar den omtrek van de kroon, voortdurend
den tak schuddend, totdat wij met een vluggen greep het diertje konden pakken.
<a id="d0e217"></a><span class="pagenum">[<a href="#d0e217">276</a>]</span></p>
<p>De boeren aan de oevers van de Lena houden zich van het begin van Maart tot in het midden van April voortdurend met de vangst
van Eekhoorns bezig; er zijn er, die meer dan 1000 vallen plaatsen. De Toengoesen schieten ze met stompe pijlen, om het vel
niet te bederven, of gebruiken buksen met nauwen loop, met kogels ter grootte van een erwt, en dooden het dier door het in
den kop te treffen. Volgens mondelinge mededeelingen van <span class="smallcaps">Radde</span> is de Eekhoornjacht in het zuidoosten van Siberi&euml; even onderhoudend als opwindend. Het gevangen wild beloont den jager voor
zijn moeite, want het vel, dat onder den naam <i>petit gris</i> (<i>grauwerk</i>, <i>feh</i>) bekend is, wordt als pelswerk zeer geschat; de handel in dit artikel houdt een groot aantal menschen bezig. De mooiste vellen
komen uit Siberi&euml;; zij zijn des te donkerder en kostbaarder, naarmate zij uit verder oostwaarts gelegen gewesten afkomstig
zijn; aan deze zijde van den Oeral zijn zij lichter van kleur. Het ruggedeelte en het buikgedeelte van deze vellen worden
afzonderlijk verwerkt. Rusland en Siberi&euml; leveren jaarlijks 6 &agrave; 7 millioen vellen ter waarde van 1.800.000 gulden; slechts
2 &agrave; 3 millioen vellen komen in West-Europa ter markt, de overige worden in &#8217;t land zelf gebruikt of gaan naar China. Bovendien
worden de staarten afzonderlijk verwerkt tot &#8220;boa&#8217;s&#8221;; van de staartharen maakt men goede schilderspenseelen. Het witte, malsche,
smakelijke vleesch wordt door deskundigen overal gaarne gegeten.
</p>
<p class="tb"></p><p>

</p>
<p>Ook de wouden van Amerika, Afrika en Indi&euml; worden vervroolijkt door de tegenwoordigheid van Eekhoorntjes, die ten deele zeer
fraai gekleurd zijn; door hunne vlugge bewegingen trekken zij dikwijls niet minder dan de Apen de aandacht van den onderzoeker.
Bovendien laten sommige zich zonder bezwaar in een hok verzorgen, waardoor men in de gelegenheid is allerlei eigenaardigheden
van deze dieren op te merken, die in &#8217;t geheel niet waargenomen kunnen worden bij die, welke in vrijen toestand in de wildernis
leven. Een betrekkelijk zeer klein Afrikaansch Eekhoorntje werd een tijdlang door <span class="smallcaps">Pechuel-Loesche</span> aan de Loango-kust verzorgd en nagegaan. Hij schrijft hierover: &#8220;Een allerliefst Eekhoorntje met roestgele vacht, versierd
met twee dubbele, zwarte en witte zijdestrepen, werd mij eens levend ten geschenke gegeven. De inboorlingen noemden het <span class="letterspaced">Mkaka</span>. Blijkbaar was het geheel volwassen, toch was het niet grooter dan een flinke Muis, zoodat men het in de holle hand bergen
kon. Binnen weinige dagen werd het zoo tam, dat het zich voortaan vrij in de kamer mocht bewegen. Met het vroolijk en zacht
geroep van &#8216;tik, tak,&#8217; dat telkens met een opwaartsche beweging van den staart gepaard ging, begeleidde het zijne grappige
spelen; des nachts was het echter vlugger dan over dag. Zijne liefhebberijen veranderden buitengewoon snel. Een tijdlang koos
het, wanneer het nu en dan ging zitten, bij voorkeur mijn inktpot als rustplaats uit, poetste en kamde zich, en volgde intusschen
al mijne bewegingen met zijne schrandere oogjes. Als ik de pen indoopte, sprong het altijd op mijn hand over, en wanneer ik
deze terugtrok, nam het zijn vorige plaats weer in. Daarna vond het mijn hoofd voor zetel geschikt, later mijn schouder, kroop
intusschen ook in het geopende hemd, in een van mijne zakken, zoodat ik bij &#8217;t opstaan altijd vooraf nagaan moest, of ik het
kleine schepseltje, dat dikwijls onder de bedrijven in slaap viel, niet op de een of andere plaats bij mij had. Als slaapplaats
had ik het een uitgeholde adansonia-vrucht aangewezen, die op een veilige hoogte was opgehangen. Voortdurend was het bezig
deze ruimte te vullen, met zachte lapjes, pluisjes van watten en groote vlokken heede, die het uit de kamer van mijn buurman
wegnam, en naar boven vervoerde, door langs een als ladder dienenden stok of langs het rieten beschot omhoog te klauteren.

</p>
<p>&#8220;Wegens zijne bedrijvigheid en zucht naar veranderingen kwam het nooit tot rust en schiep het nooit lang behagen in de zaken,
die het tot stand had gebracht. Het had nauwelijks een week gebruik gemaakt van het zachte nest, of het begon al reeds de
met moeite bijeengebrachte bekleeding te versleepen en over te brengen naar een verleidelijk hoekje op mijn boekenplank; nadat
deze eenigen tijd als slaapplaats had gediend, werd een derde nest aangelegd in een zak van de jas, die naast mijn schrijfstoel
aan den muur hing. Daar achtte het zich gedurende geruimen tijd goed geborgen; ik meende dat het eindelijk tot rust zou zijn
gekomen. Toen ik echter op een goeden keer mijne waterlaarzen wilde aantrekken, die ik, om ze tegen de Ratten te beveiligen,
aan een over een dakspant geslagen touw had opgehangen en die dus vrij in de lucht zweefden, vond ik een van deze ingericht
tot woning voor mijn Eekhoorntje en tot het boveneinde gevuld met heede, watten en vederen. Toen ontdekte ik ook, dat mijn
rustelooze lieveling, evenals de Ziesels de manie had allerlei glinsterende en gladde voorwerpen te verzamelen: percussions,
patroonhulzen, bontgekleurde scherven en andere fraaiigheden, en ook de vingerhoed, die ik sedert geruimen tijd miste, kwamen
uit de laars te voorschijn. Voor het overige deed het niet veel kwaad.&#8221;
</p>
<p class="tb"></p><p>

</p>
<p>De grootste en de kleinste Eekhoornsoort komen beide in den Oost-Indischen archipel voor. De <span class="letterspaced">Reuzen-eekhoorn</span> (<i>Sciurus maximus</i>) heeft een lichaamslengte van 43 cM. met een staart van gelijke lengte, terwijl de op Sumatra en Borneo inheemsch <span class="letterspaced">Dwerg-eekhoorn</span> (<i>Sciurus exilis</i>) zonder den 6 cM. langen staart, 6.5 cM. lang is. Van alle zo&ouml;-geographische rijken is trouwens het Oostersche gebied het
rijkst aan Eekhoorns; niet minder dan 50 van de 100 &agrave; 120 tot dusver bekende soorten van het geslacht (<i>Sciurus</i>) komen in dit gebied voor. Merkwaardig is hetgeen <span class="smallcaps">Wallace</span> van deze dieren zegt, naar aanleiding van een bezoek door hem gebracht aan den heuvel Boekit Seboentang bij Palembang, die
voor de begraafplaats van den stamvader der voormalige Palembangsche vorsten wordt gehouden: &#8220;Op een plaats, die ongeveer
drie palen van de stad verwijderd is<a id="d0e266src" href="#d0e266" class="noteref">1</a>, rijst de grond tot een kleinen heuvel, die door de inboorlingen als heilig wordt beschouwd; eenige fraaie boomen, bevolkt
door een kolonie van half tam geworden Eekhoorntjes beschaduwen hem. Wanneer iemand hun eenige broodkruimels, of eene of andere
vrucht voorhoudt, komen zij snel langs den stam naar beneden, grissen het aangeboden hapje uit zijn vingers weg, en zijn in
een oogwenk weder verdwenen. Zij dragen hunne staarten recht omhoog, en het haar, dat grijs, geel en bruin geringd is, spreidt
zich gelijkmatig straalswijze rondom hen uit, en geeft hun een allerliefst voorkomen. Zij bewegen zich eenigermate op de wijze
van Muizen, en gaan voort met kleine rukken, terwijl zij, alvorens zich verder te wagen, met hunne groote, zwarte oogen strak
rondom zich staren. De wijze waarop <a id="d0e275"></a><span class="pagenum">[<a href="#d0e275">277</a>]</span>de Maleiers zich dikwijls het vertrouwen van wilde dieren weten te verwerven, vormt een aangenamen trek in hun karakter, en
is tot op zekere hoogte te verklaren uit de kalme bedaardheid hunner manieren, en de voorkeur die zij aan rust boven beweging
geven. De kinderen zijn gehoorzaam aan de wenschen hunner ouders, en schijnen niets te gevoelen van de neiging tot kattekwaad,
die men bij Europeesche jongens opmerkt. Hoe lang zouden wel tamme Eekhoorns de boomen kunnen bewonen in de nabijheid van
een Engelsch dorp, al ware het zelfs vlak bij de kerk? De dorpsjeugd zou, zoo zij ze niet strikte om ze in draaikooien op
te sluiten, met allerlei voorwerpen op hen mikken en hen spoedig verdrijven. Nooit heb ik gehoord, dat deze aardige diertjes
in Engeland op zoodanige wijze werden tam gemaakt; doch ik geloof, dat dit gemakkelijk in het park van ieder heerenhuis zou
kunnen gebeuren, en dat tamme Eekhoorns hier een even aardige en aantrekkelijke, als buitengewone vertooning zouden opleveren.&#8221;

</p>
<p>Ook de Eekhoorns van Java en Sumatra echter, halen zich de vervolging van den mensch op den hals door de schade, die zij aanrichten.
Zoo wordt van den <span class="letterspaced">Tweekleurigen</span> en van den <span class="letterspaced">Zwartgevlekten Eekhoorn</span> (<i>Sciurus bicolor</i> en <i>S. nigro-vittatus</i>) bericht, dat zij voor de koffieplantages lastige gasten zijn, omdat zij het sappige gedeelte van den vruchtwand der koffiebessen
verslinden. Een andere Eekhoorn doet schade aan de Vijgeboomen, door het afknagen der eindknoppen, enz.
</p>
<p class="tb">*</p><p>

</p>
<p>Op de Dag-eekhoorns moeten wij de nachtelijk levende <span class="letterspaced">Vliegende Eekhoorns</span> (<i>Pteromys</i>) laten volgen. Zij onderscheiden zich van de leden van &#8217;t vorige geslacht vooral door de breede fladder-huid, die hunne ledematen,
met uitzondering van de voor- en achtervoeten, aaneenverbindt. Door dit valscherm zijn de Vliegende Eekhoorns in staat, om
met gemak zeer groote sprongen in schuinsche richting van boven naar beneden te doen; het bestaat uit een stevige huid, die
aan de voorste en achterste ledematen en aan beide zijden van den romp bevestigd is, aan de rugzijde is zij dicht, aan de
buikzijde echter dun behaard. Bovendien wordt het voorste deel van de fladderhuid nog gesteund door een beenige spoor aan
den handwortel. De staart, een krachtig stuurorgaan, is altijd flink ontwikkeld; bij de verschillende soorten echter ongelijk
behaard, bij die van de eene groep n.l. eenvoudig ruig, bij die van de andere bovendien tweerijig. Hierbij komen nog geringe
verschillen in de samenstelling van het gebit.
</p>
<p class="tb"></p><p>

</p>
<p>De <span class="letterspaced">Tagoean</span> (<i>Pteromys petaurista</i>), het grootste lid van de geheele familie, komt in lichaamsomvang ongeveer overeen met een Huiskat. De fladderhuid begint
aan de voorpooten, en strekt zich langs de zijden van het lichaam uit tot de achterste ledematen; bovendien is nog een klein
verlengstuk van deze huid tusschen de voorpooten en het achterste deel van den kop, en tusschen de achterpooten en het begin
van den staart aanwezig. In den toestand van rust wordt de fladderhuid geplooid en tegen den romp aangelegd. Aan de bovenzijde
van den kop, op den rug en aan den wortel van den staart is de haarkleur een mengsel van grijs en zwart. Aan de geheele onderzijde
heeft de vacht een vuil witachtig grijze kleur. De kleur van de fladderhuid wisselt af van zwartbruin tot kastanjebruin aan
de bovenzijde, de randen zijn licht aschgrauw, de onderzijde is grijs met een eenigszins geelachtige tint. De staart is zwart.

</p>
<p>De Tagoean bewoont alle gewesten van Oost-Indi&euml; en Ceylon, waar uitgestrekte bosschen voorkomen; daar leeft hij afzonderlijk
of bij paren in de dichtste deelen van het woud, en bij voorkeur op de hoogste boomen. Over dag slaapt hij in holle boomen,
des nachts komt hij te voorschijn, klimt en springt met buitengewone snelheid, behendigheid en zekerheid van beweging in de
boomkronen rond, of maakt zeer groote sprongen van boven naar beneden om naburige boomen te bereiken. Daarbij strekt hij zijne
ledematen in horizontale richting zijwaarts en spant hierdoor de fladderhuid tot een groot valscherm uit. De staart wordt
als stuurorgaan gebruikt en stelt het dier, naar men beweert, in staat om door een plotselinge wending gedurende den sprong
de richting van de beweging te veranderen. <span class="smallcaps">Sanderson</span> weerspreekt deze bewering en zegt, dat het dier niet meer van de gekozen richting kan afwijken, nadat het den sprong heeft
aangevangen; de inboorlingen wachten het aan het eindpunt van den sprong op en dooden het met een stokslag. Naar men verhaalt,
is de snelheid, waarmede deze dieren springen en andere bewegingen maken, zoo buitengewoon groot, dat het oog hen bijna niet
volgen kan.
</p>
<p class="tb"></p><p>

</p>
<p>In noordelijke gewesten komen Vliegende Eekhoorns voor met tweerijig behaarden, langen, ruigen staart. Tot deze groep behoort
de <span class="letterspaced">Gewone Vliegende Eekhoorn</span>, de <span class="letterspaced">Ljoetaga</span> der Russen (<i>Pteromys volans</i>), die het noordelijke deel van Oost-Europa en bijna geheel Siberi&euml; bewoont. Dit dier is aanmerkelijk kleiner dan ons Eekhoorntje;
zijn romp is zonder den 10 cM. langen, staart, slechts 16 cM. lang. De dichte en voor &#8217;t gevoel zijdeachtige vacht is in den
zomer aan de bovenzijde vaalbruin; de bovenzijde van de &#8220;vlieghuid&#8221; en de buitenzijde van de pooten zijn donkerder grijsbruin,
de onderdeelen zijn wit. In den winter wordt de vacht langer, dichter en lichter van kleur; de bovendeelen en de staart zijn
dan zilvergrijs.

</p>
<p>Het Gewone Vliegende Eekhoorntje bewoont groote berkenbosschen of gemengde bosschen, waarin sparren, dennen en berken met
elkander afwisselen. De berken schijnen voor zijn leven noodzakelijk te zijn; hierop wijst ook de kleur van de vacht, die
over &#8217;t geheel genomen evenzeer gelijkt op die van den berkenbast, als de kleur van ons Eekhoorntje gelijkt op die van de
schors van dennen en sparren. Ofschoon het vel van den Ljoetaga als pelterij weinig waarde heeft, wordt het toch door de Chineezen
voor dit doel gebruikt. Iederen winter worden een groot aantal van deze dieren gedood; hun aantal neemt dan ook sterk af;
uit vele streken waar zij vroeger veelvuldig voorkwamen, zijn zij bijna geheel verdwenen; misschien komen zij er echter nog
talrijker voor, dan men meent.

</p>
<p>Hun voedsel bestaat uit noten en zaden van allerlei boomen, bessen, knoppen, jonge spruiten en katjes van berken. Als de koude
aanvangt, vervallen zij in een afgebroken winterslaap: gedurende de koude dagen slapen zij; als het weder zachter is, loopen
zij iederen dag minstens een paar uur rond.
</p>
<p class="tb">*</p><p>

</p>
<p>Een merkwaardig geslacht is dat van de <span class="letterspaced">Aard-eekhoorns</span> (<i>Tamias</i>). Door het bezit van wangzakken, die zich tot aan het achterhoofd uitstrekken, en door hun meer of minder onderaardsche levenswijze
vormen zij een overgang van de Eekhoorns tot de Ziesels; zij stemmen echter meer met gene dan met <a id="d0e343"></a><span class="pagenum">[<a href="#d0e343">278</a>]</span>deze overeen. De dun behaarde staart is een weinig korter dan het overige lichaam; de vacht is kort en niet zeer zacht, op
den rug gewoonlijk met duidelijke, overlangsche streepen geteekend. De weinige, hiertoe behoorende soorten bewonen Oost-Europa,
Siberi&euml; en Noord-Amerika.
</p>
<p class="tb"></p><p>

</p>
<p>De <span class="letterspaced">Boeroendoek</span> of <span class="letterspaced">Gestreepte Siberische Aard-eekhoorn</span> (<i>Tamias striatus</i>) is aanmerkelijk kleiner, maar plomper gebouwd dan onze Eekhoorn. De kleur van de korte, ruige, dicht aanliggende vacht is
aan den kop, den hals en de zijden van den romp geelachtig, en bevat vele lange haren met witte spitsen; over den rug loopen
vijf overlangsche, zwarte streepen, die strooken van ongelijke breedte begrenzen: de middelste is boven de ruggegraat gelegen,
de beide volgende strekken zich van den kop tot aan de achterpooten uit, daartusschen bevindt zich een bleekgele strook. De
geheele onderzijde is geelachtig wit.

</p>
<p>Het vaderland van den Aard-eekhoorn van de Oude Wereld bestaat uit een groot deel van Noord-Azi&euml; en een klein stuk van Oost-Europa.
Hij is een woudbewoner en komt zoowel in naaldboombosschen als in beukenbosschen voor, het veelvuldigst echter daar, waar
vele Russische ceders of arven groeien, welker (ook voor den mensch) bruikbare zaden, hij gaarne eet. Onder de wortels van
deze boomen graaft hij zijn tamelijk kunsteloos, eenvoudig hol, dat uit het eigenlijke nest en &eacute;&eacute;n, twee of drie voorraadkamers
bestaat, welke ruimten het dier door een lange gekronkelde gang kan bereiken. Het voedt zich met zaden en bessen, maar vooral
met noten en graankorrels; van deze beide voedingsmiddelen bevatten zijne voorraadschuren in sommige winters 5 &agrave; 8 KG., welke
proviand in de wangzakken er heen wordt gebracht.

</p>
<p>De Aard-eekhoorns worden door de landbouwers niet gaarne gezien. Evenals de Muizen begeven zij zich naar de graanschuren en
richten hier, wanneer zij zeer talrijk zijn, groote schade aan. Hunne gevulde voorraadschuren worden, evenals in andere landen
die van de Hamsters, opgegraven en geledigd. De Siberi&euml;rs trekken ook partij van het vel van deze dieren, dat naar China wordt
gezonden, waar het gebruikt wordt voor het boorden en garneeren van andere pelterijen.

</p>
<p>De Aard-eekhoorns zijn door hunne fraaie kleur en sierlijke, vlugge bewegingen geschikt om de belangstelling te wekken van
hen, die gaarne dieren in gevangenschap houden. Volkomen tam worden zij nooit, altijd blijven zij vreesachtig en toonen lust
tot bijten.
</p>
<hr class="tb"><p>

</p>
<p>De <span class="letterspaced">Marmotten</span> (<i>Arctomyinae</i>), die de tweede onderfamilie van de Eekhoornachtigen vormen, onderscheiden zich van de Eekhoorns in engeren zin door den
loggeren, meer ineengedrongen romp, den korteren staart en door eigenaardigheden van het gebit. Deze diergroep omvat een tamelijk
groot aantal soorten, die over Middel-Europa, Noord-Azi&euml; en Noord-Amerika verbreid zijn. De meeste bewonen de vlakten, eenige
echter leven juist in de hoogste bergen van hun vaderland. Zij houden zich op in droge, leemachtige, zandige of steenachtige
gewesten, in grasrijke vlakten en steppen, in bouwlanden en tuinen; de Marmotten, die in de gebergten leven, geven echter
aan de weiden, die boven de grens van den boomgroei gelegen zijn, of aan de ravijnen en rotsdalen, die tusschen deze grens
en de sneeuwgrens voorkomen, de voorkeur boven de genoemde vlakten. Alle soorten hebben vaste woonplaatsen en trekken niet
van het eene oord naar het andere. Zij graven diepe, onderaardsche woningen en leven hier in gezelschappen, die dikwijls uit
een verbazend groot aantal individu&euml;n bestaan. Sommige hebben meer dan &eacute;&eacute;n woning, en maken van de eene of de andere gebruik,
al naar het jaargetijde, of al naar de werkzaamheden, die zij juist dan te verrichten hebben. Andere blijven jaar in jaar
uit in hetzelfde hol. Alle leven op den bodem; hoewel hare bewegingen ook nog snel en vlug zijn, staan zij toch in dit opzicht
bij de eigenlijke Eekhoorns achter; eenige soorten komen ons zelfs log voor. Gras, kruiden, malsche spruiten, jonge planten,
zaden, veldvruchten, bessen, wortels, knollen en bollen verschaffen haar voedsel; alleen die soorten, welke zich met veel
moeite in de boomen en struiken naar boven kunnen begeven, eten jonge boombladeren en knoppen. Waarschijnlijk gebruiken ook
zij, behalve planten, Insecten en Zoogdieren tot voedsel, en verschalken zij soms Vogels, die zich niet vlug kunnen bewegen,
of plunderen hunne nesten. Sommige soorten zijn schadelijk in koornvelden en tuinen; het door haar veroorzaakte nadeel is
echter niet belangrijk. Bij het eten zitten zij als de Eekhoorntjes op haar achterwerk en brengen het voedsel met de voorpooten
naar den mond. Zoodra de vruchten rijp zijn, beginnen zij winterprovisie te verzamelen en hare onderaardsche voorraadschuren
te vullen met grassen, bladen, zaden en graanvruchten. Als de winter komt, verschuilen zij zich in hare holen en vervallen
hier in een diepen, onafgebroken winterslaap.

</p>
<p>Haar stem bestaat uit een meer of minder luid gefluit of gekef, en een soort van geknor, dat, wanneer het zacht is, een tevredene
gemoedstemming te kennen geeft, maar anders toorn verraadt. Vele soorten zijn hoogst opmerkzaam, voorzichtig en waakzaam,
schuw en vreesachtig; zij zetten wachten uit tot vermeerdering van de veiligheid van het gezelschap, en vluchten bij het geringste
vermoeden van een naderend gevaar ten spoedigste naar hare onderaardsche schuilplaatsen. Haar verstand blijkt hieruit, dat
zij gemakkelijk en in vrij hooge mate getemd kunnen worden. De meeste leeren hare verzorgers kennen en worden zeer gemeenzaam;
eenige geven zelfs bewijzen van volgzaamheid en leerzaamheid, en laten zich tot het doen van verscheidene kunstjes africhten.

</p>
<p>Zij vermenigvuldigen zich zeer sterk. Wel werpen zij gemiddeld slechts eens &#8217;t jaar jongen, maar elke worp bestaat uit 3 &agrave;
10 stuks.

</p>
<p>Van sommige wordt het vel gebruikt, van andere wordt het vleesch gegeten; ook zijn zij geschikt om, als huisgenooten van den
mensch, tot zijn tijdverdrijf te dienen; ander voordeel verschaffen zij ons niet.
</p>
<p class="tb">*</p><p>

</p>
<p>De eerste groep van de Marmotachtige Knaagdieren omvat de <span class="letterspaced">Ziesels</span> (<i>Spermophilus</i>). Van deze verdient, als bewoner van Middel-Europa, vermelding de <span class="letterspaced">Gewone Ziesel</span> (<i>Spermophilus citillus</i>), een aardig diertje, bijna van de grootte van een Hamster (hoogstens 24 cM. lang, zonder den 7 cM. langen staart; schouderhoogte
omstreeks 9 cM.), maar met veel slankeren romp en bevalliger kopje. Hij heeft een losse, uit tamelijk stijve haren bestaande
vacht, die aan de bovenzijde geelachtig grijs is, met onregelmatige roestgele golflijnen en fijne vlekjes, aan de onderzijde
roestgeel, aan de kin en het voorste deel van den hals wit.

</p>
<p>De Ziesel komt voornamelijk in het oosten van Europa voor. <span class="smallcaps">Albertus Magnus</span> heeft hem waargenomen in de nabijheid van Regensburg, waar hij thans <a id="d0e401"></a><span class="pagenum">[<a href="#d0e401">279</a>]</span>niet meer gevonden wordt; in den laatsten tijd breidt zijn woongebied zich in Silezi&euml; hoe langer hoe verder naar &#8217;t westen
uit. Voor omstreeks 60 jaren kende men hem daar niet, sedert 50 jaren echter is hij reeds in het westelijk deel van de provincie,
en wel in het regeeringsdistrict Liegnitz doorgedrongen en schrijdt vanhier uit verder westwaarts voort. Naar het schijnt,
heeft hij van alle verwante soorten het uitgestrektste verbreidingsgebied. Met zekerheid kent men hem als bewoner van het
zuiden en midden van Rusland, van Galici&euml;, Silezi&euml; en Hongarije, Stiermarken, Moravi&euml; en Boheme, Karinthi&euml;, Krain. Op de meeste
plaatsen, waar de Ziesel zich ophoudt, komt hij veelvoudig voor; soms veroorzaakt hij een aanmerkelijke schade aan den landbouw.
Droge, boomlooze gewesten strekken hem tot verblijfplaats, vooral houdt hij van een samenhangenden zand- of leembodem, dus
van akkergrond en uitgestrekte grasvlakten. In den laatsten tijd is hij volgens <span class="smallcaps">Herklotz</span>, begonnen zich te vestigen in streken, die door spoorwegen doorsneden worden; daar de spoordijken hem het graven gemakkelijk
maken, en voor regenbuien eenigszins beveiligen. Deze dieren leven steeds gezellig, maar ieder hunner graaft zich zijn eigen
hol in den grond, het mannetje dichter bij de oppervlakte, het wijfje dieper. De kamer ligt 1 &agrave; 1.5 M. onder de oppervlakte
van den bodem, is van langwerpig ronden vorm, heeft ongeveer 30 cM. middellijn en wordt met droog gras gevoerd. Naar boven
leidt altijd slechts een enkele, nauwe gang, v&oacute;&oacute;r welker opening een kleine hoop aarde opgeworpen is. Andere ruimten van de
onderaardsche woning dienen als bewaarplaatsen van den wintervoorraad, die in den herfst bijeengebracht wordt. Het hol, waarin
het wijfje in de lente, gewoonlijk in April of Mei, hare 3 &agrave; 8 hulpbehoevende, naakte en blinde jongen ter wereld brengt is,
om het teer geliefde kroost voldoende te beveiligen, altijd dieper aangelegd dan het gewone, tot woning dienende hol.


</p>
<div class="figure"><img border="0" src="images/p1279.jpg" alt="Ziesel (Spermophilus citillus). &#8531; v.d. ware grootte." width="720" height="440"><p class="figureHead"><span class="letterspaced">Ziesel</span> (<i>Spermophilus citillus</i>). &#8531; v.d. ware grootte.
</p>
</div><p>


</p>
<p>&#8220;Ofschoon de Ziesel zeer wantrouwig en voorzichtig is,&#8221; schrijft <span class="smallcaps">Herklotz</span>, &#8220;geraakt hij toch aan dikwijls herhaalde storingen gewoon, zoodat deze hem ten slotte in &#8217;t geheel niet meer hinderen. Op
een Hongaarschen spoorweg ontdekte ik aan het einde van een ten deele in &#8217;t puin bedolven dwarslegger, een in den spoordijk
doordringend Zieselhol, waaraan ik door den reuk kon bemerken, dat het bewoond werd. Om mij hiervan volkomen te overtuigen,
ging ik op de loer liggen, en het duurde niet lang of de Ziesel kwam te voorschijn. Een half uur later kwam de trein aansnorren,
de Ziesel schoot in zijn hol, maar bleef met het halve lijf er buiten, liet rustig den trein over zich heen ratelen, kwam
toen dadelijk weer te voorschijn en hervatte zijne vroegere bezigheden.&#8221;

</p>
<p>Malsche kruiden en wortels, graansoorten, peulvruchten en allerlei bessen, maken het gewone voedsel van den Ziesel uit. Tegen
den aanvang van den herfst begint hij voorraad in te zamelen, die hij op de wijze van den Hamster in de <span id="d0e422" class="corr" title="Bron: wangzaken">wangzakken</span> naar zijn hol vervoert. Als de gelegenheid zich voordoet, wordt de Ziesel ook gevaarlijk voor Muizen en voor Vogels die op
den grond nestelen; want hij ontrooft hun niet alleen de eieren, maar overvalt zelfs de volwassen Vogels, als zij niet voorzichtig
zijn, brengt ze een paar beten toe, vreet hun de hersenen uit den kop en verslindt ze daarna geheel, met uitzondering van
de huid. Het voedsel houdt hij zeer sierlijk tusschen de voorpooten vast en eet het op, terwijl hij in half opgerichte houding
op zijn achterwerk zit.

</p>
<p>De schade, die de Ziesel door zijne dieverijen veroorzaakt, wordt alleen dan merkbaar, als het dier zich buitengewoon sterk
vermenigvuldigt. Maar de Hermelijnen, Wezels, Bunzingen en Steenmarters, de Valken, Kraaien, Reigers en Trappen, zelfs de
Katten, de Rattenvangers en andere bekende verdelgers van Knaagdieren maken ijverig jacht op hem. De Groote Trap o.a. vervolgt
den Ziesel met evenveel ijver als behendigheid, doodt hem door een snavelhouw en verslindt hem met huid en haar. Ook de hand
van den mensch is tegen hem; hij wordt vervolgd zoowel wegens zijn vel, als om zijn smakelijk vleesch; men vangt hem in strikken
en vallen, graaft hem uit of dwingt hem zijn hol te verlaten door er water in te gieten, enz. Hierdoor wordt aan de sterke
vermenigvuldiging van den Ziesel paal en perk gesteld.

</p>
<p>Het is niet moeielijk den Ziesel levend te vangen. De spade brengt het in zijn hol verborgen dier spoedig aan &#8217;t daglicht,
of de arglistig voor den ingang geplaatste val doet hem bij het verlaten zijner woning de vrijheid verliezen. In dit geval
gedraagt de Ziesel zich op een zeer beminnelijke wijze. Hij maakt van den nood een deugd en sluit langzamerhand vriendschap
met den hem opgedrongen meester. Toch toont hij niet zelden <a id="d0e429"></a><span class="pagenum">[<a href="#d0e429">280</a>]</span>de eigenaardige streken van de Knaagdieren door duchtig te bijten. Als hij goed behandeld wordt, kan de Ziesel verscheidene
jaren lang als gevangene in &#8217;t leven blijven. Met de Hazelmuis is hij wel een van de aardigste dieren, die men in de kamer
houden kan.
</p>
<p class="tb">*</p><p>

</p>
<p>De in Noord-Amerika levende <span class="letterspaced">Prairie-hond</span> (<i>Cynomys ludovicianus</i>) verbindt in zekeren zin de Ziesels met de eigelijke Marmotten; hoewel hij streng genomen tot gene behoort, gelijkt hij toch
meer op deze. De romp is ineengedrongen, de kop groot, de staart zeer kort, ruig, van boven en aan de zijden gelijkmatig behaard;
de wangzakken zijn onbeduidend. Volwassen Prairie-honden kunnen, met inbegrip van den ongeveer 7 cM. langen staart, een lengte
van ongeveer 40 cM. bereiken. De kleur van de bovenzijde is licht roodachtig bruin, met grijs en een zwartachtige tint gemengd,
die van de onderzijde is vuilwit, de korte staart is aan de spits bruin gestreept.


</p>
<div class="figure"><img border="0" src="images/p1280.jpg" alt="Prairie-hond (Cynomys ludovicianus). &frac14; v.d. ware grootte." width="720" height="572"><p class="figureHead"><span class="letterspaced">Prairie-hond</span> (<i>Cynomys ludovicianus</i>). &frac14; v.d. ware grootte.
</p>
</div><p>


</p>
<p>De naam &#8220;Prairiehond,&#8221; die langzamerhand burgerrecht heeft gekregen, is aan dit dier gegeven door de oude Canadeesche trappers
of pelsjagers, die het ontdekten, en welker aandacht vooral getrokken werd door het blaffend geluid, dat het laat hooren.
In zijn uitwendig voorkomen is niets, wat aan den Hond herinnert. Zijne uitgestrekte verblijfplaatsen, die men, wegens hun
omvang &#8220;dorpen&#8221; noemt, worden geregeld gevonden op eenigszins laag gelegen weiden, waar een sierlijke grassoort een prachtig
tapijt vormt en tevens aan de dieren het verkrijgen van voedsel gemakkelijk maakt. &#8220;Tot welk een ongeloofelijke uitgestrektheid
de koloni&euml;n van deze vreedzame bodembewoners zijn aangegroeid,&#8221; zegt <span class="smallcaps">Balduin M&ouml;llhausen</span>, &#8220;bemerkt men het best, wanneer men voortdurend, dagen achtereen tusschen de kleine heuvels doortrekt, die ieder aan twee
of meer van deze dieren tot woonplaats dienen. De woningen zijn gewoonlijk 5 &agrave; 6 M. van elkander verwijderd; iedere kleine
heuvel, die zich voor den ingang van zulk een woning verheft, bestaat vermoedelijk uit een flinke wagenvracht aarde, die langzamerhand
door de bewoners uit de onderaardsche gangen aan de oppervlakte is gebracht. Sommige woningen hebben &eacute;&eacute;n, andere twee ingangen.
Een vastgetreden pad leidt van de eene woning naar de andere; dit ziende, komt men tot het vermoeden, dat er tusschen deze
vlugge diertjes een innige vriendschap moet bestaan. Tot de keuze van een plaats voor het aanleggen hunner &#8216;steden&#8217; schijnen
zij bepaald te worden door de aanwezigheid van een korte grassoort met gekroesde bladen, die vooral op hoogvlakten tiert,
en die, met den wortel van een andere plantensoort, het eenige voedsel van deze diertjes uitmaakt. Zelfs op de hoogvlakten
van Nieuw-Mexico, waar vele mijlen in &#8217;t rond geen druppel water te vinden is, treft men dicht bevolkte vrijstaten van deze
diersoort aan. Daar er in deze streken verscheidene maanden achtereen geen regen valt, en men ook, om het grondwater te bereiken,
meer dan 30 M. diep moet graven, mag men wel aannemen, dat de Prairie-honden geen ander water noodig hebben, dan dat hetwelk
door een sterken dauw van tijd tot tijd op de fijne grashalmen wordt neergeslagen. Als de Prairie-hond den tijd voelt naderen,
waarin hij den winterslaap zal aanvangen, hetgeen gewoonlijk in de laatste dagen van October geschiedt, sluit hij alle uitgangen
van zijn woning om zich tegen de koude winterlucht te beveiligen, en geeft zich aan den slaap over, om niet eerder de onderwereld
weder te verlaten dan in de lentedagen, als de warmte hem tot een nieuw, vroolijk leven opwekt. Volgens de verhalen van de
Indianen, opent hij dikwijls reeds de deuren zijner woning als het weder nog koud is. Dit wordt dan beschouwd als een betrouwbaar
voorteeken van de spoedige komst van warme dagen.

</p>
<p>&#8220;Zulk een kolonie levert een merkwaardig schouwspel op, als het gelukt, haar tot op korten afstand te naderen, zonder door
de wachten opgemerkt te worden. Zoover het oog reikt, ziet men overal leven en beweging; bijna op iederen heuvel zit rechtop
als een Eekhoorntje, de kleine, geelachtig bruine Marmot; het <a id="d0e457"></a><span class="pagenum">[<a href="#d0e457">281</a>]</span>naar boven gerichte staartje is voortdurend in beweging en de fijne, blaffende stemmetjes van de vele duizenden dieren, vereenigen
zich tot een gonzend gedruisch. Als de toeschouwer nog eenige schreden naderbij komt, hoort en onderscheidt hij de zwaardere
stem van de oude en ervaren hoofden; maar op eens, als door een tooverslag, is al dit leven van de oppervlakte verdwenen.
Slechts hier en daar komt uit de opening van een hol de kop van een verspieder te voorschijn, die door een aanhoudend, uitdagend
geblaf, zijne verwanten voor de gevaarlijke nabijheid van een mensch waarschuwt. Als men dan gaat liggen, en zonder zich te
bewegen met geduld acht geeft op hetgeen er in de naaste omgeving voorvalt, zal men na verloop van korten tijd de schildwacht
weder zijn plaats op den heuvel voor zijn deur zien innemen; door onophoudelijk te blaffen, maakt hij zijne soortgenooten
bekend met het ophouden van het gevaar. Hij lokt daardoor de eene voor, de andere na uit de donkere gangen aan de oppervlakte,
waar weldra de vreedzame werkzaamheden van deze gezellige dieren op nieuw een aanvang nemen. Uren lang zou men, zonder verveling,
dit aanhoudend afwisselend tafereel kunnen beschouwen; &#8217;t is te begrijpen, dat menigeen dan de wensch in zich voelt opkomen,
de taal van deze dieren te leeren verstaan, om hunne gesprekken te kunnen afluisteren en in hun gedachtenkring door te dringen.&#8221;

</p>
<p>Een opmerkelijk feit, voor welks juistheid verscheidene natuuronderzoekers ons borg staan, is, dat de woningen der Prairie-honden
ook aan twee gevaarlijke vijanden van kleine Knaagdieren huisvesting verschaffen. Het is volstrekt geen zeldzaamheid, Marmotten,
Aarduilen en Ratelslangen door dezelfde opening naar binnen te zien gaan.

</p>
<p>&#8220;Ieder die met de prairie en hare bewoners goed bekend is&#8221;, schrijft <span class="smallcaps">Finsch</span>, &#8220;weet, dat deze dieren vreedzaam in een en &#8217;t zelfde hol bijeenwonen. De dierenopzetters in het verre westen, kiezen met
voorliefde dit klaverblad als voorbeeld voor een dierengroep, die onder den naam van &#8216;de gelukkige familie&#8217; bij de vreemdelingen
niet weinig verwondering wekt.&#8221;

</p>
<p>Van de gevangen Prairie-honden bericht <span class="smallcaps">Haacke</span> onder meer het volgende: &#8220;Er zijn waarschijnlijk niet veel dieren, welker leven in den gevangen staat zich zoo gemakkelijk
tot een nagenoeg met de natuur overeenkomend beeld van hun leven in den vrijen staat laat inrichten, als dat van de Prairie-honden,
welker kunstige woningen en merkwaardige werkzaamheden met groote belangstelling door vele bezoekers van den Frankforter dierentuin
worden nagegaan. Nauwelijks waren in den vorigen zomer de dieren weer toegelaten in ons Prairie-honden-park, dat door eenige
nieuwe inrichtingen verbeterd was, of hun onderaardsche arbeid nam een aanvang. Des namiddags waren de dieren in &#8217;t park toegelaten,
den volgenden nacht reeds konden zij in hunne nieuwe holen slapen. Bij het uitgraven van zijn hol gaat de Prairie-hond met
groote omzichtigheid te werk. Nooit begint hij te graven op den bodem van den onderaardschen gang die hij verlengen wil, want
daardoor zou hij zich den uitweg versperren of althans zeer bemoeilijken; steeds begint hij zijn arbeid in de onmiddellijke
nabijheid van den ingang. Hier wordt de aarde die van een vorigen keer is blijven liggen, met de voorpooten onder den buik
van het dier geschoven en vervolgens met de achterpooten naar buiten geslingerd; zoo verdwijnt het dier, dat afwisselend met
de voor- en achterpooten arbeidt, langzamerhand in de diepte. Met het graven der gangen is echter het bouwen van de woning
niet afgeloopen. Een belangrijk deel van den hiervoor vereischten arbeid is het opwerpen van een ringwal om de uitgangsopening,
waardoor het hol tegen overstrooming gevrijwaard wordt. Met dit doel wordt de uitgegraven aarde bijeengebracht. Al wat te
ver was voortgesmeten, wordt door de achterpooten weer in de buurt van den ingang van het hol geworpen; daarna schuift het
dier, omdat hier degelijk werk verricht moet worden, de aarde zorgvuldig met de voorpooten voor zich uit, en hoopt haar rondom
den ingang op. Om te maken dat zij hier blijft liggen en een flinken wal vormt, wordt zij netjes met den neus vastgestampt;
om de beste uitkomst te verkrijgen, worden regendagen gekozen voor het stevig maken van den wal en van de wanden van den ingang;
men ziet op zulke dagen rondom den ingang overal de indruksels van den neus van het dier.

</p>
<p>&#8220;Met het oog op de weersveranderingen brengt de Prairie-hond nu en dan tijdelijke wijzigingen aan in zijn woning. Toen het
in October koud werd, maakten onze Prairie-honden drie van de vijf toegangsopeningen tot hun hol dicht. Voor dit doel werden
de wallen gedeeltelijk afgebroken. Juist het tegendeel geschiedde, naar mij bleek, in den zomer, als de zon na eenige regendagen
veel warmte gaf en er voor het uitdrogen van de woning gezorgd moest worden. Toen werden er, om het ontwijken van den waterdamp
te bevorderen, luchtgangen gegraven. Om het hol bewoonbaar te maken, moet het leger van het dier met hooi en dergelijke materialen
bekleed worden. Bij droog weder werpen wij onze Prairie-honden een handvol hooi toe. Met de voorpooten en den bek maken de
dieren van het hooi boschjes, die zoo dik zijn, dat zij ze bijna niet met den mond kunnen vasthouden en verdwijnen hiermede
in de diepte. Op soortgelijke wijze handelen zij met papier; geheele couranten worden tot een prop samengevouwen en in het
hol gesleept. Als het hooi van het leger te vochtig geworden is, nemen zij het weg en vervangen het door nieuw hooi.&#8221;
</p>
<p class="tb">*</p><p>

</p>
<p>Wat de Prairie-hond is in de Nieuwe Wereld, is de <span class="letterspaced">Bobak</span> (<i>Arctomys bobac</i>) in de Oude Wereld: een bewoner van de vlakte. De lichaamslengte van dit dier, dat men eerst in den laatsten tijd van de
Marmot der Alpen heeft leeren onderscheiden, bedraagt 37 cM., zonder den 9 cM. langen staart; de tamelijk dichte vacht is
vaal roestgeel. De jongen zijn doffer van kleur dan de ouden.

</p>
<p>Het verbreidingsgebied van den Bobak strekt zich uit van &#8217;t zuiden van Polen en Galici&euml; over een deel van Centraal-Azi&euml; tot
aan den Amoer en misschien tot Kamtschatka en over den Himalaja tot in Sikkim. Hij bewoont vlakten en steenachtige heuvels;
zoowel bosschen als zandige streken worden door hem gemeden, omdat deze hem het graven van zijne diepe woningen niet veroorloven.
<span class="smallcaps">Adams</span> vond hem in de breedste dalen van Kasjmir nog op hoogten van 2000 en zelfs van 3000 M. boven den zeespiegel. Hier houdt hij
zich op in vruchtbare vlakten, waar gedurende den zomer een plantenkleed, dat veel afwisseling vertoont maar niet hoog opgroeit,
den bodem bedekt. Altijd en overal leeft hij in gezelschappen, die uit een groot aantal individu&euml;n bestaan, en geeft hierdoor
aan vele gewesten een eigenaardig voorkomen: tallooze heuvels, die men in de grassteppen van Centraal-Azi&euml;, opmerkt, danken
hun ontstaan hoofdzakelijk aan deze Marmotten, die door hun bedrijvigheid den reiziger weten te boeien, en door hun vleesch
voor de menschen en <a id="d0e488"></a><span class="pagenum">[<a href="#d0e488">282</a>]</span>voor vele dieren, die de steppe bewonen, van groot belang zijn.
</p>
<p class="tb"></p><p>

</p>
<p>Boven op de hoogste steengruishoopen der Alpen, waar geen boom, geen struik meer groeit, waar geen Rund meer komt en waar
de Geiten en Schapen zich maar zelden vertoonen, zelfs op de kleine rotseilanden midden tusschen de groote gletschers, waar
de sneeuw slechts gedurende hoogstens zes weken ieder jaar door de warme zonnestralen wordt weggevaagd: daar woont een reeds
sinds overouden tijd bekend lid van de familie, wiens leven wel is waar, wat de hoofdzaken betreft, overeenstemt met dat van
zijne vroeger beschrevene verwanten, maar wegens zijn eigenaardige woonplaats in vele opzichten er ook van afwijkt. De Romeinen
noemden dit dier <span class="letterspaced">Alpenmuis</span>, de Savoyaarden noemen het <span class="letterspaced">Marmotta</span>, de bewoners van Engadin <span class="letterspaced">Marmotella</span>. Van deze namen zijn zoowel het Nederlandsche woord <span class="letterspaced">Marmot</span>, als het Duitsche woord <span class="letterspaced">Murmelthier</span> nabootsingen. In Bern heet het <span class="letterspaced">Murmeli</span>, in Wallis <span class="letterspaced">Murmentli</span> en <span class="letterspaced">Mistbelleri</span>, in Gauwbunderland <span class="letterspaced">Marbetle</span> of <span class="letterspaced">Murbentle</span>, in Glarus <span class="letterspaced">Munk</span>.

</p>
<p>Dit dier is ons tegenwoordig vreemder, dan het vroeger was. De arme Savoyaardenjongens mogen niet meer zwerven; vroeger trokken
zij tot in ons land en nog verder noordwaarts met hun tammen Marmot op den rug, om door de eenvoudige voorstellingen, die
zij met hun eenige bezitting in dorpen en steden gaven, eenige centen op te halen. Het is met de Marmot gegaan als met het
Kameel, den Aap en den Beer: zij heeft opgehouden een bron van vreugde voor de dorpsjeugd te zijn; men moet thans tamelijk
ver reizen, tot in de dalen der Alpen, om nog een levende Marmot te zien.


</p>
<div class="figure"><img border="0" src="images/p1282.jpg" alt="Marmot (Arctomys marmota). &#8533; v.d. ware grootte." width="720" height="589"><p class="figureHead"><span class="letterspaced">Marmot</span> (<i>Arctomys marmota</i>). &#8533; v.d. ware grootte.
</p>
</div><p>


</p>
<p>De <span class="letterspaced">Marmot</span> (<i>Arctomys marmota</i>) kan, met inbegrip van den 11 cM. langen staart, een lengte van 62 cM. bereiken, bij een schouderhoogte van 15 cM. Door gestalte
en lichaamsbouw gelijkt zij op hare verwanten. De beharing, die uit kort wolhaar en langer bovenhaar bestaat, is dicht, overvloedig
en tamelijk lang; de kleur is aan de bovenzijde in meerdere of mindere mate bruinzwart, op de kruin en het achterhoofd afgebroken
door eenige witachtige stippen, in den nek, aan den wortel van den staart en aan de geheele onderzijde donker roodachtig bruin,
aan de pooten, de zijden van den romp en aan het achterwerk nog lichter, aan den snuit en aan de voeten roestgeelachtig wit.
De oogen en de klauwen zijn zwart, de snijtanden bruinachtig geel. Men treft ook geheel zwarte of witte en parelkleurig wit
gevlekte exemplaren aan.

</p>
<p>Uit onderzoekingen van den laatsten tijd is gebleken, dat de Marmot uitsluitend Europa bewoont. Zij houdt zich op in de hooge
gebergten, in de Alpen, Pyrene&euml;n en Karpaten, en meer bepaaldelijk in de hoogst gelegen gedeelten, in de weiden die in de
onmiddellijke nabijheid van de eeuwigdurende ijs- en sneeuwvelden gelegen zijn, en daalt over &#8217;t algemeen niet lager dan tot
de boomgrens af. Als verblijfplaats kiest zij vrije ruimten, die aan alle zijden door steile rotswanden begrensd zijn of kleine,
nauwe bergkloven tusschen alleenstaande spitsen, bij voorkeur oorden, die zoo ver mogelijk van de tooneelen van &#8217;s menschen
bedrijvigheid verwijderd zijn. Hoe eenzamer het gebergte is, des te veelvuldiger komt zij voor; daar waar de mensch druk verkeert,
is zij reeds uitgeroeid. In den regel bewoont zij alleen de naar &#8217;t zuiden, oosten en westen gekeerde bergvlakten en hellingen,
omdat zij, evenals de meeste dagdieren, veel van de zonnestralen houdt. Hier heeft zij hare holen gegraven, sommige klein
en eenvoudig, andere dieper en op ruimer schaal aangelegd, gene voor den zomer bestemd, deze voor den winter, gene tot beschutting
tegen voorbijgaande gevaren of ongunstige weersveranderingen, deze om als schuilplaats te dienen gedurende den vreeselijk
strengen winter, die hierboven 6, 8, ja zelfs 10 maanden lang den schepter zwaait. Minstens twee derden van het <a id="d0e548"></a><span class="pagenum">[<a href="#d0e548">283</a>]</span>jaar verslaapt dit merkwaardige wezen, soms nog veel meer, want op zijne hoogst gelegen woonplaatsen duren zijn groei en zijn
leven boven den grond ternauwernood een zesde deel van het jaar.

</p>
<p>Het leven van de Marmot gedurende den zomer is zeer merkwaardig. Volgens <span class="smallcaps">Tschudi</span> vertoonen zich met het aanbreken van den dag in de eerste plaats de oude dieren; zij steken voorzichtig den kop buiten het
hol, kijken rond, luisteren, wagen zich dan langzaam geheel naar buiten, loopen eenige schreden omhoog, gaan op de achterpooten
zitten en plukken vervolgens gedurende eenigen tijd zelfs het kortste gras met ongeloofelijke snelheid af. Korten tijd daarna
ziet men ook de kopjes van de jongen zich boven den ingang van de woning verheffen; zij sluipen naar buiten, grazen een weinig,
liggen uren lang in de zon, gaan rechtop zitten en spelen lief met elkander. Alle oogenblikken kijken zij om en letten met
de grootste opmerkzaamheid op al wat er in de omgeving voorvalt. Het eerste dier, dat een verdacht verschijnsel opmerkt, een
Roofvogel, een Vos of een mensch, fluit luid en zwaar door den neus; sommige van de overige herhalen dit en in een oogwenk
zijn alle verdwenen. In verscheidene gevallen heeft men van deze diertjes in plaats van fluiten een luid gekef vernomen; dit
heeft misschien tot den naam &#8220;Mistbelleri&#8221; aanleiding gegeven. Of zij in den regel wel eigenlijke wachten uitzetten, is nog
niet uitgemaakt. Hun kleinheid vermindert het gevaar van ontdekt te worden, terwijl bovendien het gezicht en in nog hoogere
mate het gehoor en de reuk bij hen zeer scherp zijn.

</p>
<p>Gedurende den zomer wonen de Marmotten afzonderlijk of paarsgewijs in haar eigen zomerwoningen, die door gangen van 1 &agrave; 4
M. lengte, met zijgangen en vluchtopeningen voorzien, bereikt kunnen worden. Deze zijn dikwijls zoo nauw, dat het bijna niet
mogelijk schijnt er den vuist in te steken. De losgegraven aarde werpen zij slechts voor een zeer klein deel naar buiten;
voor het meerendeel trappen of drukken zij haar vast in de gangen, die hierdoor hard en glad worden. De uitgangen zijn meestal
onder steenen aangebracht. De kamer is niet zeer ruim. Hier heeft, waarschijnlijk in April, de paring plaats; het wijfje werpt
6 weken later 2 &agrave; 4 jongen, die in den eersten tijd zeer zelden voor het hol komen, dat zij tot in den volgenden zomer met
de ouden deelen.

</p>
<p>Tegen den herfst graven zij op een minder hoog gelegen plaats van &#8217;t gebergte een winterwoning, die zelden dieper dan 1&frac12; M.
onder de oppervlakte ligt. De zomerwoning bevindt zich dikwijls niet minder dan 2600 M. boven den zeespiegel, terwijl de winterwoning
in den regel in den gordel van de bovenste Alpenwilgen, dikwijls echter ver onder de boomgrens ligt. Deze woning, bestemd
voor de geheele familie, die uit 5 &agrave; 15 individu&euml;n bestaat, is zeer ruim. De jager herkent het bewoonde winterhol zoowel aan
het hooi, dat er v&oacute;&oacute;r verspreid ligt, als aan de ingangsopening, die ongeveer de grootte heeft van een vuist, maar van binnen
goed met hooi, aarde en steenen verstopt is, terwijl de gangen van de zomerwoning altijd open zijn. Als men de bouwstoffen
uit de ingangsopening wegneemt, vindt men eerst een van aarde, zand en steenen goed gemetselde, verscheidene voeten lange
galerij, de zoogenaamde &#8220;spon&#8221;. Als men deze eenige Meter ver nagaat, komt men weldra aan een plaats, waar de gang zich in
twee&euml;n verdeelt. De eene tak, waarin zich gewoonlijk drek en haren bevinden, is niet lang; hij heeft waarschijnlijk de bouwstof
voor het bekleeden en stevig maken van de wanden van de hoofdgang geleverd. Deze stijgt nu langzamerhand omhoog en komt eindelijk
uit in een ruime kamer, de verblijfplaats van de winterslapers, die dikwijls 8 &agrave; 10 M. boven den ingang van het hol gelegen
is. Meestal is de kamer eirond of bakovenvormig, met kort, zacht, dor, gewoonlijk roodbruin hooi gevuld, dat gedeeltelijk
ieder jaar vernieuwd wordt. Reeds in Augustus n.l. beginnen de schrandere diertjes gras af te bijten, te drogen en met den
bek naar het hol te vervoeren; zij hoopen er hier zulk een grooten voorraad van op, dat een man het dikwijls niet alleen zou
kunnen wegdragen. Vroeger werden van dezen hooioogst curieuze fabelen verteld. Men zei, dat een Marmot op den grond ging liggen,
zich met hooi beladen en vervolgens bij wijze van een slede naar het hol trekken liet. Aanleiding tot dit verhaal vond men
in het feit, dat bij vele Marmotten het haar van den rug geheel afgesleten is, wat echter alleen een gevolg is van het kruipen
door de nauwe gangen van het hol.&#8212;Behalve de beide genoemde woningen heeft de Marmot nog afzonderlijke vluchtgangen, waarin
zij zich verbergt, als haar gevaar dreigt. Als zij haar hol niet bereiken kan, verbergt zij zich onder steenen en in rotskloven.

</p>
<p>De bewegingen van de Marmot zijn zonderling. Haar gang is een hoogst eigenaardig gewaggel, waarbij de buik bijna of geheel
over den grond sleept, en dat daarom een breed spoor achterlaat. Eigenlijke sprongen heb ik de Marmotten, mijne gevangenen
althans, nooit zien doen; hiervoor zijn zij te log. Hoogst zonderling ziet het dier er uit, als het opzit; het rust dan kaarsrecht
op zijn achterste, stijf als een stok; het heeft den staart loodrecht van &#8217;t lichaam afgebogen, laat de voorarmen slap naar
beneden hangen en kijkt opmerkzaam de wereld rond.

</p>
<p>Frissche en sappige Alpenplanten, kruiden en wortels vormen het voedsel van de Marmot. Zelden gaat zij naar de drinkplaats,
maar als zij er komt, drinkt zij veel op eens, smakt intusschen en richt na elken slok den kop omhoog, evenals de Hoenderen
en de Ganzen. Uit de mededeelingen van verscheidene onderzoekers schijnt te blijken, dat de Marmot een voorgevoel van weersveranderingen
heeft.

</p>
<p>Evenals de meeste winterslapers zijn de Marmotten in den nazomer en in den herfst buitengewoon vet. Zoodra de eerste vorst
aanvangt, houden zij op met eten, maar drinken nog veel en dikwijls, ontlasten zich vervolgens van hunne uitwerpselen en betrekken
nu familiesgewijs de winterwoningen. De kamer, welker zijwanden en bodem met een dikke laag droog hooi gevoerd zijn, is het
gemeenschappelijke leger van het geheele gezelschap. Hier rusten de leden van het gezin dicht bijeen. Alle levenswerkzaamheden
zijn tot op het allergeringste bedrag verminderd; ieder dier blijft bewegingloos en koud, door een op den dood gelijkende
verstijving bevangen, in de eens aangenomen houding liggen; duidelijke bewijzen van leven zijn niet meer waar te nemen. De
temperatuur van het bloed is verminderd tot op die van de lucht, welke het hol vult; de ademhalingen hebben slechts 15 maal
per uur plaats. Als men een Marmot, die in winterslaap verkeert, uit haar hol neemt, en haar in een verwarmd vertrek brengt,
wordt eerst, zoodra haar lichaamstemperatuur tot 21&deg; C. gestegen is, de ademhaling duidelijker, bij 25&deg; begint zij te snorken,
bij 27.5&deg; strekt zij de ledematen uit, bij 31&deg; C. ontwaakt zij, beweegt zich als bedwelmd heen en weer, komt langzamerhand
bij en begint eindelijk te eten. In het voorjaar komen de Marmotten in zeer vermagerden toestand voor de opening van haar
winterwoning, zien smachtend uit naar <a id="d0e565"></a><span class="pagenum">[<a href="#d0e565">284</a>]</span>iets eetbaars, en moeten dikwijls ver loopen, om aan de hoeken en kanten der bergen, daar waar de wind de sneeuw heeft doen
verstuiven, een weinig verdord gras te vinden.&#8212;De jacht en de vangst van de Marmot bieden vele moeilijkheden aan. De naderende
jager wordt bijna altijd door het een of ander lid van het gezelschap bemerkt en den overigen door een luid gefluit aangekondigd.
Men vangt ze in allerlei vallen; ook graaft men ze soms in &#8217;t begin van den winter op. Terecht is in vele Zwitsersche kantons
het opgraven van de Marmotten verboden, daar zij door deze handelwijze na verloop van korten tijd geheel en al uitgeroeid
zouden worden; de eigenlijke jacht daarentegen wordt voor haar nooit zeer gevaarlijk. In gevallen van uitersten nood verdedigen
de Marmotten zich moedig en vastberaden tegen hare vijanden door hevig te bijten of van hare stevige klauwen gebruik te maken.

</p>
<p>Voor den Alpenbewoner is dit kleine dier van belang, omdat het hem voedsel verschaft; bovendien levert het hem geneesmiddelen
voor allerlei ziekten.

</p>
<p>Om Marmotten in gevangenschap te houden en te temmen, doet men het best de jongen te nemen, wanneer zij voor de eerste maal
uitgaan, hoewel het moeilijk is ze aan hun moeder te ontrooven. Zeer jong gevangen Marmotten, die nog gezoogd worden, zijn
moeilijk groot te brengen en bezwijken gewoonlijk spoedig, zelfs bij de beste verzorging; de halfwassen dieren kunnen gemakkelijk
gevoederd en lang in &#8217;t leven gehouden worden. Hun voedsel bestaat in den gevangen staat uit verschillende plantaardige stoffen
en uit melk. Als men zich met hen bemoeit, worden zij weldra bijzonder tam, zijn gehoorzaam en leerzaam, leeren hun verzorger
kennen, komen, wanneer hij hen roept, nemen allerlei standen aan, springen in opgerichte houding rond, loopen met een stok,
enz. Het onschadelijke en gezellige dier wordt dan de lieveling van jong en oud, ook wegens zijn zindelijkheid en netheid.
</p>
<hr class="tb"><p>

</p>
<p>Op de familie van de Eekhoornachtigen laten wij een groep van lieftallige, kleine Knaagdieren volgen, die men onder den naam
<span class="letterspaced">Slaapmuizen</span> (<i>Myoxidae</i>) kan samenvatten. Haar gestalte en haar aard wettigen haar plaatsing in de nabijheid van de Eekhoorns, van welke zij zich
echter door eigenaardigheden van den lichaamsbouw duidelijk onderscheiden. Zij hebben een smallen kop, met een meer of minder
spits toeloopenden snuit, tamelijk groote oogen en groote, onbehaarde, vliezige ooren, een gedrongen romp, matig lange ledematen,
fijn gebouwde voeten; de voorste hebben 4 teenen en in plaats van den duim, een wratje, dat een platten nagel draagt; aan
de achtervoeten komen 5 teenen voor; de staart is middelmatig lang, dicht, ruig en tweerijig behaard; de vacht is goed gevuld
en zachtharig.


</p>
<div class="figure"><img border="0" src="images/p1284.jpg" alt="Gewone Relmuis (Myoxus glis) en Groote Hazelmuis of Tuinslaper (Eliomys nitela).&#xA;&frac12; v.d. ware grootte." width="720" height="439"><p class="figureHead"><span class="letterspaced">Gewone Relmuis</span> (<i>Myoxus glis</i>) en <span class="letterspaced">Groote Hazelmuis</span> of <span class="letterspaced">Tuinslaper</span> (<i>Eliomys nitela</i>).
&frac12; v.d. ware grootte.
</p>
</div><p>


</p>
<p>Men kent tot dusver ternauwernood meer dan een half dozijn goed omschreven soorten van deze familie; alle zijn bewoners van
de Oude Wereld. Heuvelachtige of bergachtige gewesten, en hierin meer bepaaldelijk wouden en woudzoomen, kreupelbosschen en
tuinen, zijn hare verblijfplaatsen. Zij leven op en in de boomen, minder dikwijls in door haar zelf gegraven holen in den
grond, tusschen boomwortels of in spleten van rotsen en muren; in alle gevallen verbergen zij zich zooveel mogelijk. Verreweg
de meeste slapen over dag, en gaan alleen gedurende de duisternis haar voedsel zoeken. Om deze reden krijgt men ze slechts
zelden en alleen bij toeval te zien. Wanneer zij den slaap uit hebben, maken zij zeer vlugge bewegingen. Zij kunnen uitmuntend
loopen en nog beter klimmen, maar kunnen niet, zooals de Eekhoorns, bijzonder groote sprongen doen.

</p>
<p>In gematigde gewesten vervallen zij bij den aanvang van den winter in een toestand van verstijving, en brengen den winter
slapend in hare nesten door. Sommige verzamelen voorraad voor dezen tijd, en maken hiervan gebruik, wanneer zij tijdelijk
wakker zijn; andere hebben dit niet eens noodig, daar zij zich vooraf zoozeer gemest hebben, dat zij op haar vet kunnen teren.
Haar voedsel bestaat uit allerlei vruchten en zaden; de meeste gebruiken echter ook Insecten, benevens eieren en jongen van
Vogels. Bij het eten zitten zij, evenals de Eekhoorns, op haar achterwerk, en brengen de spijzen met de voorpooten naar den
mond. Een noemenswaard voordeel verschaffen de Slaapmuizen ons niet; wel kunnen zij ons benadeelen door hare rooverijen in
tuinen.
<a id="d0e603"></a><span class="pagenum">[<a href="#d0e603">285</a>]</span></p>
<p>Het eerste geslacht is dat der <span class="letterspaced">Relmuizen</span> of <span class="letterspaced">Zevenslapers</span> (<i>Myoxus</i>). zoo genoemd naar de meest bekende van de beide hiertoe behoorende soorten: de <span class="letterspaced">Gewone Relmuis</span> of <span class="letterspaced">Zevenslaper</span> (<i>Myoxus glis</i>), Duitsch: <span class="letterspaced">Bilch</span>, Fransch: <span class="letterspaced">Loir</span> (afgebeeld op p. 284). De naam van dit in Zuid- en Oost-Europa voorkomend dier is meer algemeen bekend dan zijn gestalte
en zijn uitzicht. In de oude geschiedboeken wordt vermeld, dat deze dieren lievelingen waren van de Romeinen, die bepaalde
inrichtingen hadden voor hun verzorging. Eiken- en beukenboschjes omgaf men met gladde muren, waarlangs de Zevenslapers niet
konden opklimmen; binnen deze omheining legde men verscheidene holen aan voor rust- en slaapplaatsen; met eikels en kastanjes
voederde men de dieren, om ze ten slotte in groote aarden potten, van 2 voet middellijn, glirari&euml;n genaamd, geheel vet te
mesten. De opgravingen te Herculaneum hebben ons de glirari&euml;n, die voor de laatste mesting bestemd waren, doen kennen als
half bolvormige schalen, met veel luchtgaten, die langs de binnenwanden met terrasvormige oneffenheden voorzien waren om de
dieren gelegenheid tot klimmen te geven; van boven waren zij met een nauwmazig traliewerk van metaal gesloten. Hierin werden
verscheidene Zevenslapers opgesloten en rijkelijk van voedsel voorzien. De gemeste dieren prijkten, na gebraden te zijn, als
een groote lekkernij op den disch van rijke fijnproevers.

</p>
<p>De Zevenslaper bereikt een lichaamslengte van 16 cM., zonder den 13 cM. langen staart. De zachte, tamelijk dichte vacht is
aan de bovenzijde eenkleurig aschgrauw, overtogen met een zwartachtig bruin waas, dat meer of minder donker kan zijn; hiervan
is de melkwitte en als zilver glinsterende kleur van de onderzijde van den romp en van de binnenzijde der pooten scherp afgescheiden.

</p>
<p>Het verbreidingsgebied van den Zevenslaper reikt van Spanje, Griekenland en Itali&euml; tot Zuid- en Middel-Duitschland. In Oostenrijk,
Stiermarken, Karinthi&euml;, Moravi&euml;, Silezi&euml;, Bohemen en Beieren komt hij veelvuldig voor; in Kroati&euml;, Hongarije en Zuid-Rusland
is hij algemeen; in het noorden van Europa, en reeds in &#8217;t noorden van Duitschland, in Nederland, Engeland en Denemarken ontbreekt
hij. Hoofdzakelijk bewoont hij het Middelgebergte, bij voorkeur droge eiken- en beukenbosschen. Over dag houdt hij zich verscholen,
tegen den avond komt hij uit zijne schuilplaatsen te voorschijn, zwerft &#8217;s nachts rond en zoekt zijn voedsel. Zoo leeft hij
zoolang de zomer duurt.

</p>
<p>Waarschijnlijk zijn weinig Knaagdieren vraatzuchtiger dan de Zevenslapers. Hij vreet zoolang hij iets te vreten heeft. Eikels,
beukenoten en hazelnoten maken <span id="d0e636" class="corr" title="Bron: misschen">misschien</span> zijn gewone voedsel uit; walnoten, kastanjes, zoet en saprijk ooft worden echter ook niet versmaad; dierlijk voedsel is,
naar het schijnt, onontbeerlijk voor hem; althans hij overvalt, doodt en verslindt ieder klein dier, dat hij overmeesteren
kan. Voortdurend hoort men het kraken van de noten, die hij stuk maakt, en het vallen van de uitgevreten vruchten, die hij
naar beneden werpt<span id="d0e639" class="corr" title="Bron: ">.</span> Als de herfst komt, begint hij winterproviand in te zamelen en deze in zijne holen op te bergen. In dezen tijd is hij al
&#8220;zoo vet als modder&#8221;, maar blijft toch nog zoo lang mogelijk eten; daarna denkt hij aan het gereedmaken van zijn winterkwartier.
Met dit doel bouwt hij in diepe holen in den grond, in gaten en spleten van rotsen en oude muren en ook wel in diepe holten
van boomstammen een nest van zacht mos, rolt zich, gewoonlijk in gezelschap van verscheidene soortgenooten, in dit nest op,
en valt, reeds lang, voordat de thermometer vorst aanwijst, in een diepen slaap, in de koude bergstreken reeds in Augustus,
in de warmere vlakte eerst tegen October. Men merkt nu bij hem de gevoelloosheid van alle winterslapers op; misschien heeft
hij wel de meest vaste slaap van hen allen. Men kan hem gerust uit het nest nemen en wegdragen; hij blijft koud en beweegt
zich niet. In de warme kamer ontwaakt hij langzamerhand, maakt bewegingen met de pooten, beweegt zich hoe langer hoe meer,
maar ziet er ook thans nog zeer slaperig uit. In de vrije natuur ontwaakt hij soms vanzelf gedurende den winter en gebruikt
dan een deel van zijn voedselvoorraad, eigenlijk zonder te weten, wat hij doet. In den regel ontwaakt de Zevenslaper eerst
zeer laat in &#8217;t voorjaar, zelden voor het einde van April. Zijn winterslaap duurt volle zeven maanden; hij draagt zijn naam
dus te recht.

</p>
<p>De Zevenslaper heeft veel te lijden van zijne talrijke vijanden. De Boommarter en de Bunzing, de Wilde Kat en de Wezel, de
Ooruil en de Uil zijn wel de ergste van zijne vervolgers, en hoewel hij zich, zelfs tegen de sterkste vijanden met veel moed
verdedigt, delft hij toch het onderspit. Daar waar hij veelvuldig voorkomt, maakt de mensch ijverig jacht op hem, ten deele
om zijn vleesch, ten deele om zijn vel; hij wordt meestal in kunstmatige winterwoningen, in kuilen of in andere vallen gelokt.
In Beneden-Krain vangen de boeren hem in vallen met springveeren, waarin zij als lokaas een sappige peer of pruim leggen.
Bovendien begraaft men vaten in den grond, die gedeeltelijk met ooft gevuld zijn en van boven slechts &eacute;&eacute;n toegangsopening
hebben, n.l. een buis, waarin op zulk een wijze ijzerdraden zijn aangebracht, dat de Zevenslaper wel in het vat doordringen
kan, maar er niet weer uit kan komen. Hierin vangt men deze dieren soms in zoo grooten getale, dat menige jager gedurende
&eacute;&eacute;n herfst er 200 &agrave; 400 stuks buit maakt.

</p>
<p>De Zevenslaper wordt betrekkelijk zelden in gevangenschap gehouden. Zijn gemoedsaard is niet bepaald aangenaam, zijn grootste
deugd is zindelijkheid; voor &#8217;t overige is hij niet geschikt om de belangstelling van zijn verzorger te behouden. Voortdurend
verkeert hij in een prikkelbare stemming, sluit volstrekt geen vriendschap met den mensch, maar bromt woedend met een eigenaardige,
snorkende stem tegen ieder die zich verstout, hem te naderen. Ook de jongen, die in gevangenschap geboren worden, zijn en
blijven even onbeminnelijk als de oude dieren.
</p>
<p class="tb"></p><p>

</p>
<p>De <span class="letterspaced">Boomslaper</span> (<i>Myoxus dryas</i>) kan men aanmerken als een overgangsvorm tusschen de Zevenslapers en de Tuinslapers; hij bereikt in &#8217;t geheel een lengte
van 17 cM., waarvan ongeveer de helft op den staart komt; op den kop en aan de rugzijde van den romp is zijn kleur roodachtig
bruin of bruinachtig grijs; de witte kleur van de onderdeelen is er scherp van afgescheiden. Onder de oogen begint een zwarte
streep, deze omvat, breeder wordend, de oogen en zet zich voort tot aan de ooren. De staart is van boven donker bruinachtig
grijs, van onderen wit.

</p>
<p>Het verbreidingsgebied van den Boomslaper strekt zich uit van Zuid-Rusland westwaarts tot Hongarije, Neder-Oostenrijk en Silezi&euml;;
in de westelijkste van deze landen komt hij echter slechts zelden voor. Zijn levenswijze stemt, voor zoover men weet, in hoofdzaak
met die van de Zevenslapers en Tuinslapers overeen.
</p>
<p class="tb">*</p><p>
<a id="d0e660"></a><span class="pagenum">[<a href="#d0e660">286</a>]</span></p>
<p>De <span class="letterspaced">Tuinslapers</span> (<i>Eliomys</i>) verschillen voornamelijk door hun gebit van de Zevenslapers. Bij deze hebben de kiezen van zes tot acht dwarsstrepen en
slijten vlak af; bij de Tuinslapers is het aantal dwarsstrepen geringer en wordt de kroonvlakte van de kiezen door het afslijten
eenigszins uitgehold. Uitwendig zijn de Tuinslapers kenbaar aan den staart, die aan den wortel met kort, aanliggend haar begroeid,
aan de spits lang behaard, ruig en tweekleurig is. Evenals de leden van het vorige geslacht, verschillen zij van die van het
volgende, doordat de bovenzijde van &#8217;t lichaam een andere kleur heeft dan de onderzijde.

</p>
<p>De <span class="letterspaced">Tuinslaper</span> of <span class="letterspaced">Groote Hazelmuis</span> (<i>Eliomys nitela</i>, afgebeeld op p. 284) (niet te verwarren met de Echte Hazelmuizen, die tot het volgende geslacht behooren) bereikt een lichaamslengte
van hoogstens 14 cM., zonder den 9.5 cM. langen staart. De kop is, evenals de bovenzijde van den romp, roodachtig grijsbruin,
de onderzijde wit.

</p>
<p>De Groote Hazelmuis, die reeds in den ouden tijd aan de Romeinen onder den naam <span class="letterspaced">Nitela</span> bekend was, behoort hoofdzakelijk thuis in de gematigde gewesten van Middel- en West-Europa. In Nederland komt zij niet voor,
wel echter in Belgi&euml;, Frankrijk, Zwitserland, Itali&euml;, Duitschland, Hongarije, Galici&euml;, Zevenbergen en de Russische Oostzee-provinci&euml;n.
In Duitschland is zij in sommige streken, b.v. in de Hartz, zeer veelvuldig<span id="d0e685" class="corr" title="Bron: ">.</span> Haar voedsel is gelijk aan dat van den Zevenslaper. Zij doet zich echter in de huizen der bergbewoners te goed aan vet, boter,
spek en ham; ook eet zij eieren en jonge Vogels en doet dit vaker dan haar langzamere stamgenoot, die veel minder goed kan
springen en klimmen. Haar nest verschilt van dat van &#8217;t laatstgenoemde dier, doordat het vrij opgehangen is tusschen boomtakken;
zij maakt echter als schuilhoek ook wel gebruik van gaten in muren, van verlaten rattennesten en mollengangen en van andere
holen in het gesteente en in den grond. Opmerkelijk is het, dat de overigens zeer zindelijke Tuinslaper weinig zorg draagt
voor zijn nest, zoodat dit in den regel in de hoogste mate vuil is.

</p>
<p>Voor den winterslaap zoekt de Groote Hazelmuis droge en gedekte gaten in boomen of in muren en ook wel mollengangen op; ook
begeeft zij zich soms naar de in &#8217;t woud staande boerderijen, tuinhuizen, schuren, hooischuren, kolenbrandershutten en andere
gebouwen en vindt daar allicht een geschikte slaapplaats. Gewoonlijk slapen verscheidene van deze dieren bij elkander in &eacute;&eacute;n
nest, het geheele gezelschap dicht ineengerold, bijna tot &eacute;&eacute;n klomp vereenigd. Zij slapen onafgebroken, maar niet zoo vast
als andere dieren met winterslaap; want telkens als het weder zacht wordt, ontwaken zij, gebruiken iets van hun wintervoorraad
en slapen eerst weder in, wanneer de koude op nieuw begint.

</p>
<p>De Groote Hazelmuis wordt zeer ongaarne gezien in tuinen, waar fijne soorten van ooft gekweekt worden. E&eacute;n enkel dier is in
staat om de geheele perziken- of abrikozenoogst te vernielen. Bij hare snoeperijen geeft zij bewijzen van een buitengewoon
fijnen smaak. Zij zoekt de beste en sappigste vruchten uit, knaagt echter ook andere om ze te keuren, en vernielt op deze
wijze veel meer, dan zij eigenlijk opeet. Daar zij den mensch niet anders dan schade veroorzaakt en zoomin door haar vleesch
als door haar vel eenig nut doet, wordt zij door de eigenaars van tuinen ijverig vervolgd. Het best kan men haar vangen in
draadstrikken, die men v&oacute;&oacute;r de leiboomen ophangt, of in kleine klemmen, die op een geschikte plaats neergelegd worden. Maar
beter nog dan door zulke vallen, wordt de tuin voor deze brutale gauwdieven beveiligd door een goede Kat. Marters, Wezels,
Ooruilen en Uilen maken ijverig jacht op de Hazelmuis. Daarom is het voor eigenaars van tuinen, die dicht bij het woud wonen,
zeer raadzaam, alle bondgenooten in den strijd tegen schadelijke Knaagdieren zooveel mogelijk te sparen.

</p>
<p>De Groote Hazelmuis is, evenmin als de Zevenslaper, geschikt om getemd te worden. Zelden geraakt zij aan den mensch gewend
en bij iedere verrassing maakt zij onmiddellijk, en dikwijls op een wijze, die voor den aangevallene hoogst pijnlijk is, van
hare scherpe tanden gebruik. Van den roofgierigen aard dezer dieren kan men zich gemakkelijk overtuigen door na te gaan, hoe
zij zich in de gevangenschap gedragen. Zij vereenigen den bloeddorst van de Wezel met de vraatzucht van de andere Relmuizen,
vallen met ware woede op ieder Gewerveld Dier aan, dat men in haar hok brengt, dooden in een oogwenk een Vogel, maken binnen
weinige minuten voor goed een einde aan den tegenstand van een bijtlustige Muis en vallen zelfs elkander aan. &#8220;Wanneer verscheidene
Tuinslapers bij elkander opgesloten worden,&#8221; zegt <span class="smallcaps">Weber</span>, &#8220;moeten zij voortdurend rijkelijk voorzien worden met voedsel&#8212;noten, beukenoten, ooft, wittebrood, hennep, lijnzaad enz.,&#8212;en
met drinkwater; bovendien moet men door het matig warm houden van de ruimte, waarin de dieren zich bevinden, er voor zorgen,
dat zij wakker blijven, en niet in winterslaap vervallen. De honger heeft onvermijdelijk een strijd tusschen hen tengevolge,
waarvan het einde steeds is, dat de eene kampioen sneuvelt en door den anderen wordt opgegeten. De winterslaap wordt voor
het dier, dat er door bevangen wordt, even noodlottig als de nederlaag voor den overwonnen strijder. Als van verscheidene
in eenzelfde hok opgesloten Tuinslapers er een in winterslaap vervalt, terwijl de overige nog wakker zijn, dan is hij verloren;
hij wordt door zijne verraderlijke kameraads doodgebeten en verslonden. Iets dergelijks geschiedt, als verscheidene in winterslaap
verkeerende Tuinslapers achtereenvolgens wakker worden; die, welke het eerst ontwaakt, doodt den eenen weerloozen slaper na
den anderen. De gewone dagelijksche slaap levert minder gevaar op, omdat het aangevallen dier spoedig ontwaakt en zijn leven
verdedigt.&#8221;
</p>
<p class="tb">*</p><p>

</p>
<p>Het derde geslacht van de familie der Slaapmuizen omvat de <span class="letterspaced">Hazelmuizen</span> (<i>Muscardinus</i>), die hoofdzakelijk door haar gebit, en meer bepaaldelijk door het aantal dwarsstrepen op de kiezen, van de leden der beide
vorige geslachten verschillen. Bovendien zijn de boven- en onderzijde nagenoeg gelijk van kleur en is de staart, evenals bij
de Zevenslapers, over zijn geheele lengte gelijkmatig behaard, hier echter tamelijk kort.

</p>
<p>In Europa leeft slechts een enkele soort van dit geslacht, n.l. de <span class="letterspaced">Hazelmuis</span> of <span class="letterspaced">Kleine Hazelmuis</span> (<i>Muscardinus avellanarius</i>), een van de aardigste, bevalligste en behendigste van alle Europeesche Knaagdieren, even aantrekkelijk door haar sierlijke
gestalte en schoone kleur als door hare zindelijkheid, netheid en zachtmoedigheid. Zij is ongeveer zoo groot als onze Huismuis;
haar totale lengte bedraagt 14 cM., waarvan bijna de helft op den staart komt. De geheele vacht is geelachtig rood, van onderen
een weinig lichter, met uitzondering van de borst en de keel, die wit zijn. In Nederland komt zij niet voor, in de meeste
andere landen van Middel-Europa wel. <a id="d0e718"></a><span class="pagenum">[<a href="#d0e718">287</a>]</span>Naar het schijnt, zijn Engeland en het zuiden van Zweden de noordelijkste, Toscane en het noorden van Turkije de zuidelijkste
afdeelingen van haar verbreidingsgebied; verder oostwaarts dan Hongarije, Galici&euml; en Zevenburgen komt zij niet voor. Zij bewoont
nagenoeg dezelfde oorden als hare verwanten. Laag kreupelhout en struiken, bij voorkeur hazelaarboschjes, zijn hare meest
geliefde verblijfplaatsen.


</p>
<div class="figure"><img border="0" src="images/p1287.jpg" alt="Kleine Hazelmuis (Muscardinus avellanarius). &#8536; v.d. ware grootte." width="720" height="557"><p class="figureHead"><span class="letterspaced">Kleine Hazelmuis</span> (<i>Muscardinus avellanarius</i>). &#8536; v.d. ware grootte.
</p>
</div><p>


</p>
<p>Over dag ligt de Hazelmuis in den een of anderen schuilhoek te slapen, des nachts gaat zij haar voedsel zoeken, dat uit noten,
eikels, harde zaden, sappige vruchten, bessen en knoppen van boomen bestaat; het liefst echter eet zij hazelnoten, die zij
op een kunstige wijze opent en ledigt, zonder ze af te plukken of uit het napje te verwijderen. Ook zoekt zij lijsterbessen
en wordt bijgevolg niet zelden in lijsterstrikken gevangen. Zij leeft in kleine gezelschappen, die niet bijzonder innig met
elkaar verbonden zijn. Door iedere Hazelmuis, of door twee gezamenlijk, wordt in het dichtste struikgewas een zacht, warm,
tamelijk kunstig nest van gras, bladen, mos, worteltjes en haren gebouwd; het dier zwerft vanhier uit iederen nacht door zijn
gebied, bijna altijd gemeenschappelijk met andere, die in de nabijheid wonen. Het zijn echte boomdieren; zij klimmen merkwaardig
goed, zelfs langs de dunste twijgen. In Augustus werpt het wijfje 3 &agrave; 4 naakte, blinde jongen; dit gebeurt in het bolvormig
zomernest, dat altijd in het dichtste struikgewas en gewoonlijk op een afstand van ongeveer &eacute;&eacute;n meter van den bodem gelegen
is. De jongen groeien buitengewoon snel, maar worden toch een volle maand door de moeder gezoogd, hoewel zij intusschen zoo
groot geworden zijn, dat zij nu en dan het nest verlaten kunnen. Aanvankelijk blijft de familie op de naastbijgelegen hazelaars;
de dieren spelen genoegelijk met elkander en eten intusschen noten. Bij het geringste gedruisch snellen alle naar het nest
terug om hier veiligheid te zoeken. Omstreeks het midden van October nemen de Hazelmuizen de wijk naar de schuilhoeken, waar
zij haar wintervoorraad geborgen hebben, en maken zich van takjes, bladen, naalden, mos en gras een bolvormig hulsel, waar
zij zich geheel inwikkelen; zij rollen zich tot een kluwen ineen en vallen in slaap; haar winterslaap is vaster dan die van
hare verwanten; men kan ze in de hand nemen en over den grond voortrollen, zonder dat zij eenig bewijs van leven geven. Al
naar de winter streng of zacht is, slapen zij 6 of 7 maanden en wordt haar slaap meer of minder vaak voor korten tijd afgebroken,
totdat de schoone, warme lentezon haar tot een nieuw leven opwekt.

</p>
<p>Het kost moeite een Hazelmuis te vangen, zoolang zij volkomen wakker is; slechts bij toeval geraakt zij in de een of andere
val; deze plaats men daar, waar zij zich het liefst ophoudt, en wordt met noten of met ander voedsel als lokaas voorzien.
Gemakkelijker verkrijgt men ze in &#8217;t laatste gedeelte van den herfst of in den winter bij het opharken van &#8217;t loof of bij
het uitroeien van de wortelspruiten. Zoodra men de Hazelmuis in de hand heeft, is zij zoo goed als getemd. Nooit waagt zij
het, weerstand te bieden aan haar overweldiger, nooit tracht zij te bijten; de grootste angst ontlokt haar alleen een piepend
of helder sissend geluid. Weldra echter schikt zij zich in het onvermijdelijke, laat zich bedaard naar huis dragen, en voegt
zich geheel en al naar den wil van den mensch; zij verliest ook haar schuwheid, maar niet de aangeboren schuchterheid en vreesachtigheid.
Men voedt haar met noten, pitten van ooft, ooft en brood, ook wel met tarwekorrels. Zij eet spaarzaam en bescheiden, aanvankelijk
alleen &#8217;s nachts. Haar buitengewoon groote zindelijkheid, de vriendelijke en verdraagzame wijze, waarop zij met hare soortgenooten
omgaat, hare aardige bewegingen en grappige gebaren maken haar tot een lieveling van den mensch. In Engeland wordt zij als
kamerdier in gewone vogelkooien gehouden, en komt zij, evenals kamervogels, aan de markt. Men kan haar in de mooiste kamers
houden, want zij verbreidt volstrekt geen onaangename lucht; alleen in den zomer merkt men bij haar een <a id="d0e733"></a><span class="pagenum">[<a href="#d0e733">288</a>]</span>muskusachtigen reuk op, die echter zoo zwak is, dat men er geen hinder van heeft.

</p>
<p>Ook in de gevangenschap houdt de Hazelmuis winterslaap, als het vertrek niet altijd gelijkmatig warm gehouden wordt. Zij tracht
dan een nestje te bouwen en omhult zich hiermede, of gaat eenvoudig in den een of anderen hoek van haar kooi slapen. Als men
haar in de warmte brengt, o.a. reeds, als men haar in de warme hand neemt, ontwaakt zij, om echter kort daarna weer in te
slapen.
</p>
<hr class="tb"><p>

</p>
<p>Hoewel de <span class="letterspaced">Bever</span> in belangrijke opzichten overeenstemt met de tot dusver beschreven Knaagdieren, verschilt hij toch in andere punten zoo belangrijk
van hen en van de overige leden der orde, dat hij als vertegenwoordiger van een afzonderlijke familie (<i>Castoridae</i>) beschouwd moet worden. Deze familie omvat behalve onzen Bever hoogstens eenige voorwereldlijke soorten van Knaagdieren,
die door hunne thans levende verwanten vervangen zijn; onder de Knaagdieren van onzen tijd zijn er wel enkele, die aan de
Bever herinneren, maar geene, die werkelijk op hem gelijken.

</p>
<p>Reeds sedert overouden tijd heeft de Bever de aandacht van de natuuronderzoekers tot zich getrokken; door de oude schrijvers
wordt hij onder de namen <span class="letterspaced">Castor</span> en <span class="letterspaced">Fiber</span> vaak vermeld. Van hen vernemen wij echter niet veel en geen zeer nauwkeurige berichten over zijn levenswijs. Zij leeren ons
wel, dat dit dier vroeger veel algemeener verbreid was, dan thans; waarschijnlijk is van geen andere diersoort het aantal
vertegenwoordigers zoo schielijk verminderd als van dit hooggeschatte Knaagdier. Het door den Bever bewoonde gebied omvat
ook thans nog gedeelten van drie werelddeelen, en strekt zich uit over alle landen, die tusschen 33&deg; en 68&deg; N.B. gelegen zijn;
in vroegere tijdperken moet het echter veel uitgestrekter geweest zijn. In een der teekens van het Egyptische hi&euml;roglyphenschrift
heeft men den Bever meenen te herkennen; hieruit zou voortvloeien, dat hij Afrika bewoond heeft. Door de godsdienstige voorschriften
van de Indische Magi&euml;rs was het verboden hem te dooden: bijgevolg moet hij ook in Indi&euml; inheemsch geweest zijn.

</p>
<p>&#8220;De Bevers,&#8221; schrijft Prof. <span class="smallcaps">Harting</span> in &#8220;de Bouwkunst der Dieren,&#8221; &#8220;leefden eenmaal in alle Europeesche landen, ook in ons vaderland, gelijk sommige plaatsnamen
nog getuigen, zooals die van Beverwijk, Bevervoord, waar zij vermoedelijk menigvuldiger waren dan elders. Onze van talrijke
wateren doorsneden bodem, waarop eertijds dichte wouden welig tierden, leverde trouwens aan de Bevers een verblijfplaats op,
even gunstig als het tegenwoordige Canada. Nog voor niet zeer langen tijd werden enkele Bevers langs de Waal, de Maas en de
IJsel aangetroffen. Zoo werden te Gorinchem twee ouden met zes jongen gevangen; in 1757 schoot men er een in den IJsel bij
het buitenverblijf Middachten, op den weg van Zutphen naar Arnhem; in 1770 werd, bij het op &eacute;&eacute;n uur van &#8217;s Hertogenbosch gelegen
dorp Hedel, een Bever geschoten, die zich gedurende zes of zeven jaren in den omtrek had opgehouden en daar veel graan en
jong hout bedorven had. De laatste Bever, die, voor zoover mij bekend is, hier te lande gevangen werd, is die, welke het onderwerp
der Akademische Dissertatie van <span class="smallcaps">A. C. Bonn</span> heeft uitgemaakt. Deze Bever werd den 17den December 1799 bij Epse, aan den oostelijken oever van de rivier den IJsel, op
een half uur afstand van Deventer, in een otterstap gevangen.&#8221; &#8220;Hij had aldaar in de nabijheid uit wilgentakken, biezen en
slib eene zes voet (1.8 M.) hooge hut gebouwd; de hoeveelheid van het daartoe gebezigde hout was zoo groot, dat twee Paarden
het ter nauwernood vervoeren konden.&#8221; &#8220;Echter was dit niet de laatste Bever, die deze streken bewoond heeft, want twee jaren
later werd door eenige schippers en andere lieden op een plaats bij den IJsel, drie uren gaans van Doesburg gelegen, een dergelijk,
ofschoon kleiner, dier gezien, dat wellicht het wijfje van eerstgenoemde is geweest.&#8221; &#8220;Het blijkt uit de Kameraarsrekeningen
van Deventer,&#8221; schrijft <span class="smallcaps">P. C. Molhuijsen</span>, &#8220;dat deze dieren in vroegeren tijd zeer talrijk moeten geweest zijn. In de rekening van 1454 is het eerst door ons opgemerkt,
dat de stedelijke regeering een premie voor het vangen gaf. Ruim twintig jaren lang komt deze vermelding voor op den post
van uitgaven, en bij een nauwkeurige optelling zou men het getal zeer aanzienlijk kunnen vinden, waarbij wij nog in het oog
moeten houden, dat sommige rekeningen uit dat tijdvak ontbreken. Bij een vluchtig overzicht zijn b.v. in het jaar 1454 opgemerkt
vier, in 1467 veel meer, waaronder &eacute;&eacute;n op de Worp werd gevangen, in 1468 twee, in 1469 vier, waaronder een op de Stadsweerden,
in 1474 drie jonge op de Landeweer in de Ouden IJsel, en nog vijf, in 1472 niet minder dan dertien, zoo oude als jonge&#8221;....
Uit het register der Stadsrekeningen van Zutphen blijkt, dat van wege de stad aan de visschers op den IJsel geld verstrekt
werd voor door hen geleverde Bevers en dat 1465 tot 1550, alzoo in 85 jaren, alleen bij Zutphen, dus waarschijnlijk op een
oeverlengte van 3 uren gaans (de bochten niet medegerekend) op den IJsel gedood werden 66 Bevers, &eacute;&eacute;nmaal 6 jongen te gelijk.
(<span class="smallcaps">H. J. H. Groneman</span>.)


</p>
<div class="figure"><img border="0" src="images/p1289.jpg" alt="Bever (Castor fiber)." width="478" height="720"><p class="figureHead"><span class="letterspaced">Bever</span> (<i>Castor fiber</i>).
</p>
</div><p>


</p>
<p>In Engeland is de Bever reeds sedert 500 jaren uitgeroeid. <span class="smallcaps">Scaliger</span> en <span class="smallcaps">Buffon</span> maken melding van verscheidene door den Bever bewoonde gewesten in Frankrijk, waar hij thans alleen voorkomt op het eiland
Camargue, dat door de Rh&ocirc;nemondingen (&#8220;Le grand&#8221; en &#8220;Le petit Rh&ocirc;ne&#8221;) wordt ingesloten. Nog in October 1894 werden hier door
visschers in hunne netten vijf Bevers gevangen. &#8220;Naarmate de ontginning van het deltaland voortschrijdt, wordt de Bever naar
de overblijvende woeste streken teruggedrongen; hierdoor, en door de jacht voortdurend op hem gemaakt, is het aantal reeds
te zeer afgenomen om nog het bestaan van ware koloni&euml;n toe te laten. Men vindt hem nu nog alleen paarsgewijze of als afzonderlijke
families verspreid over de geheele delta, meer bepaald in de &#8216;petit Rh&ocirc;ne&#8217; tusschen Fourques en Sylv&eacute;r&eacute;al. Ook wordt er nu
en dan nog wel eens een enkele gevangen in de Gardon, die in den &#8220;petit Rh&ocirc;ne&#8221; uitmondt. Boven Pont-du-Gars komt hij niet
meer.&#8221; In <span class="smallcaps">Strabo&#8217;s</span> tijd kwamen ook nog in Spanje Bevers voor. Volgens <span class="smallcaps">Geszner</span> werden zij eertijds in de delta van de Po gevonden.

</p>
<p>Tegenwoordig vindt men hem in Duitschland nog aan de Elbe; nu en dan treft men hem aan in het deel der rivier, dat ongeveer
begrensd wordt aan de eene zijde door Wartenburg boven Wittenberg en aan de andere door Maagdenburg. Met volle zekerheid kan
hij echter beschouwd worden als voortdurende bewoner van een onder Aken gelegen deel der rivier, vooral in de opperhoutvesterdistricten
Steckby en Tochheim alsmede Gr&uuml;newald (tegenover Sch&ouml;nebeck) aan den rechteroever en L&ouml;dderitz aan den linkeroever, waar men
het aantal dezer Knaagdieren op 60 stuks begroot. De Bevers komen van oudsher ook geregeld voor in de Saale, te beginnen bij
haar uitmonding in de Elbe, tot bij Trabitz (beneden Kalbe); op dit gebied <a id="d0e794"></a><span class="pagenum">[<a href="#d0e794">290</a>]</span>leven tegenwoordig misschien 15 stuks. Op de genoemde plaatsen behoort de Bever thuis, en men kan er niet alleen ten allen
tijde de sporen zijner werkzaamheid waarnemen, maar ook nu en dan hem zelf aan &#8217;t werk zien. Enkele exemplaren worden nu en
dan waargenomen in de oeverlanden van den Salzach, op de Oostenrijksch-Beiersche grens, en vroeger ook bij de M&ouml;hne (een aan
de rechterzijde gelegen bij-riviertje van den Ruhr) in Westfalen (op de laatstgenoemde plaats echter sedert 1877 niet meer).
Van alle landen van Europa zijn Bosni&euml;, Rusland en Skandinavi&euml; (vooral Noorwegen) die, waar de Bevers thans nog het veelvuldigst
leven. In Rusland vindt men ze vooral in de noordelijke bij-rivieren van den Pripet, in het gouvernement Minsk.&#8212;Veel talrijker
dan in Europa zijn de Bevers in Azi&euml;. In grooten getale bewonen zij de groote rivieren van Middel- en Noord-Siberi&euml;; naar
men zegt, komen zij ook voor in de rivieren, die zich in de Kaspische zee uitstorten. Zeker is het, dat zij gevonden worden
in de bij-rivieren van den Koeban, aan de noordelijke helling van den Kaukasus, zoo ook in Mesopotami&euml;. In Amerika waren de
Bevers algemeen; door de hevige vervolging, waaraan zij blootstaan, is hun aantal reeds zeer afgenomen. <span class="smallcaps">Audubon</span> noemde in 1849 alleen nog maar Labrador, Newfoundland, Canada en enkele gewesten van de staten Maine en Massachusetts als
deelen van het door den Bever bewoonde gebied, maar voegt er bij, dat er ook in verscheidene andere, weinig bebouwde gewesten
van de Vereenigde Staten enkele exemplaren gevonden worden.
</p>
<p class="tb"></p><p>

</p>
<p>De <span class="letterspaced">Bever</span> (<i>Castor fiber</i>) is een van de grootste Knaagdieren. De lichaamslengte van het volwassen mannetje bedraagt, zonder den 30 cM. langen staart,
75 &agrave; 95 cM., de schouderhoogte 30 cM., het gewicht 20 &agrave; 30 KG. De romp is plomp en forsch, van achteren aanmerkelijk dikker
dan van voren, de rug gewelfd, de buik hangend, de hals kort en dik, de kop van achteren breed, naar voren smaller wordend,
met platte kruin en korten, stompen snoet; de pooten zijn kort en zeer krachtig, de achterste iets langer dan de voorste;
de voeten hebben vijf teenen; die van de achtervoeten zijn tot de klauwen door een breed zwemvlies vereenigd. De staart is
aan den wortel rond, in het midden van boven naar onderen plat gedrukt, soms wel 20 cM. breed, aan de spits stomp afgerond;
de randen van het platte gedeelte zou men bijna scherp kunnen noemen. De ooren zijn klein en kort, van binnen en van buiten
behaard, en kunnen z&oacute;&oacute; tegen den kop aangelegd worden, dat zij de gehoorgang bijna volkomen afsluiten. De kleine oogen zijn
voorzien van een wenkvlies, d.w.z. van een derde doorschijnend ooglid, dat, van den binnenhoek van het oog uitgaande, onder
de beide andere oogleden langs over den oogbol kan worden geschoven, evenals bij de Vogels. De pupil is langwerpig en verticaal
geplaatst. De neusgaten kunnen door de sterk gezwollen neusvleugels gesloten worden. Het haarkleed bestaat uit buitengewoon
dicht (bij wijze van vlokjes) bijeen geplaatste, zijdeachtige wolharen, en meer verspreide, lange, stevige, stijve en glanzige
bovenharen, die aan den kop en het achterste deel van den rug kort, op de overige lichaamsdeelen meer dan 5 cM lang zijn.
De bovenzijde is donker kastanjebruin, meer of min naar grijs zweemend; de onderzijde is lichter van kleur; elk wolhaartje
is aan den wortel zilvergrijs, hoogerop geelachtig bruin. De staart is aan den wortel zeer lang behaard, overigens echter
kaal en hier met langwerpig ronde, bijna zeshoekige, platte hoornplaatjes bedekt, waartusschen enkele korte, stijve haren
te voorschijn komen. De kleur van de vacht wijkt soms van de zoo even aangeduide af. Zeer zelden treft men witte en gevlekte
Bevers aan.

</p>
<p>De zeer groote en stevige, aan de voorzijde platte, gladde, op de dwarse doorsnede bijna driehoekige, aan de spits beitelvormige
knaagtanden, steken ver buiten de kaken uit. Bij beide geslachten komen aan den onderbuik, in de liesstreek onder de huid
verborgen, twee eigenaardige klierzakken voor, welker binnenste oppervlakte een vreemdsoortige stof, het <span class="letterspaced">bevergeil</span> (<i>Castoreum</i>) afscheidt; deze donkerroodachtig, geelachtig of zwartachtig bruine specie is aanvankelijk week, maar droogt weldra op tot
een hars gelijkende massa; zij heeft een eigenaardigen, doordringenden, sterk aan phenol herinnerenden reuk, die door slechts
weinige menschen aangenaam gevonden wordt, en een bitteren, balsemachtigen smaak. In vroegeren tijd werd zij als krampstillend
middel veelvuldig voorgeschreven, tegenwoordig komt zij meer en meer in onbruik. Achter de beide bevergeilzakken bevinden
zich twee dergelijke zakken, die echter geen <i>castoreum</i>, maar een olie- of vetachtige stof afscheiden.

</p>
<p>De Bevers leven tegenwoordig meestal paarsgewijs en vereenigen zich slechts in de stilste streken tot meer of minder groote
famili&euml;n. In alle bevolkte landen bewonen zij, evenals de Vischotters, meestal eenvoudige, onderaardsche gangen, en denken
zij er niet aan zich hutten te bouwen. Toch heeft men er nog in deze eeuw gevonden in de omstreken van de stadjes Barby en
Aken (tusschen Wittenberg en Maagdenburg), op korten afstand van de plaats waar het riviertje de Nuthe zich in de Elbe stort.
Hier vindt men een eenzame, met wilgen begroeide streek, die door het slechts 4 &agrave; 8 schreden breede riviertje doorstroomd
wordt en sedert onheugelijke tijden Biberlacht (&#8220;Beverpoel&#8221;) wordt genoemd. Vele jaren achtereen heeft de opperhoutvester
<span class="smallcaps">von Meijerinck</span> hier de Bevers nagegaan; in een in 1827 verschenen geschrift deelt hij over hen het volgende mede: &#8220;Er wonen thans (in 1822)
nog verscheidene paren Bevers in holen, die op soortgelijke wijze ingericht zijn als een Dassenhol, een lengte van 30 &agrave; 40
schreden hebben en op gelijke hoogte met den waterspiegel liggen; op het land hebben zij uitgangen. In de nabijheid van de
holen richten de Bevers hutten, zoogenaamde &#8216;burgen&#8217; op. Deze zijn 2.5 &agrave; 3 M. hoog en uit dikke, kunsteloos tot een hoop opeengestapelde
stokken samengesteld; dit hout bijten de dieren van de naburige boomen af en schillen het, omdat zij de schors als voedsel
gebruiken. In den herfst bedekken de Bevers den houthoop met klei en andere grondsoorten van den rivieroever. De hut heeft
de gedaante van een bakoven en dient niet als woning, maar alleen als toevluchtsoord, wanneer de hooge waterstand hen uit
hunne gangen verdrijft. In den zomer van het genoemde jaar toen de kolonie uit 15 &agrave; 20 jonge en oude dieren bestond, bemerkte
men, dat zij dammen opwierpen. De Nuthe was toen z&oacute;&oacute; ondiep, dat de uitgangen van de holen aan den oever overal zichtbaar
werden en het water daaronder nog slechts weinige cM. diep was. De Bevers hadden een plaats uitgekozen, waar zich in het midden
van het riviertje een kleine verhevenheid bevindt; hier begonnen zij aan weerszijden dikke takken in &#8217;t water te werpen, en
de tusschenruimten met slijk en biezen te vullen; boven den hierdoor ontstanen dam was de waterspiegel 30 cM. hooger dan er
beneden. De dam werd meermalen vernield, <a id="d0e825"></a><span class="pagenum">[<a href="#d0e825">291</a>]</span>in den regel was hij echter telkens den volgenden dag weder hersteld. Toen het hooge water van de Elbe in de Nuthe doordrong
en tot boven de woningen der Bevers steeg, waren zij ook over dag te zien. Zij lagen dan meestal boven op den hut of op de
naburige knotwilgen.&#8221;

</p>
<p>Aan de mededeelingen van andere onderzoekers ontleenen wij het volgende: Na rijp beraad kiezen de dieren een riviertje of
beek uit, welker oevers hun een overvloed van wilgen kunnen verschaffen en hun voor het aanleggen van hunne woningen en hutten
bijzonder geschikt voorkomen. De eenzaam levende individu&euml;n bewonen eenvoudige, onderaardsche holen in den trant van die van
den Vischotter. Een of meer gangen van verschillende lengte (meestal 2 &agrave; 6 M.), die alle onder water uitkomen, leiden naar
een ruime, meer of minder hoog boven den waterspiegel gelegen woning. Deze bestaat gewoonlijk slechts uit &eacute;&eacute;n woonkamer, die
netjes en zorgvuldig met in fijne vezels verdeeld hout gevuld is, en als slaapplaats, bij uitzondering ook als kraamkamer
dient. Gezelschappen, die gewoonlijk uit twee of meer famili&euml;n bestaan, bouwen in den regel hutten, en leggen, als dit noodig
is, dammen aan om het water op te stuwen en op gelijkmatige hoogte te houden. Sommige van deze dammen zijn 150 &agrave; 200 M. lang,
2 &agrave; 3 M. hoog, van onderen 4 &agrave; 6 M., van boven nog 1 &agrave; 2 M. dik. Zij bestaan uit stokken, welker dikte afwisselt tusschen
die van een arm en die van een dij; zij zijn 1 &agrave; 2 M. lang, worden met het eene einde in den bodem bevestigd, steken met het
andere boven het water uit, zijn door dunnere takken met elkander verbonden, waarna de tusschenruimten met riet, klei en zand
op zulk een wijze dichtgemaakt worden, dat aan de stroomzijde de dam bijna loodrecht is, terwijl aan de tegenovergestelde
zijde een glooiing ontstaat. Vervolgens worden nog loopgangen of kanalen aangelegd, waardoor de voor huttenbouw en voeding
noodige stoffen gemakkelijker uit de vijvers, die boven de dammen ontstaan, naar het beneden den dam gelegen water gesleept
of gevlot kunnen worden.

</p>
<p>De volgende beschrijving van de inrichting en het doel der hut is ontleend aan Prof. <span class="smallcaps">Harting&#8217;s</span> &#8220;Bouwkunst der Dieren&#8221;: &#8220;Het dak steekt als een gewelf hoog boven het water uit en is van een luchtgat voorzien. De vloer
ligt van binnen steeds boven den waterspiegel. Hij is begroeid met riet en bestrooid met houtspaanders. In dien vloer is een
opening, waardoor de bewoners der hut onder het water door naar buiten kunnen geraken. Gewoonlijk bestaat zulk een hut slechts
uit &eacute;&eacute;n enkele holte of kamer, welke dan tot woonplaats verstrekt aan twee beverfamili&euml;n, namelijk vier ouden en zes tot acht
jongen. Niet zelden gebeurt het echter ook, dat een hut in een zeker aantal kamers gescheiden is, die alle door een gemeenschappelijk
dak overdekt worden, doch nimmer verdiepingsgewijs boven, maar steeds nevens elkander zijn aangelegd. Elke kamer heeft dan
ook haar eigen opening of deur naar buiten. Zoo b.v. zag <span class="smallcaps">Hearne</span> op een eilandje zulk een groot gebouw, dat inwendig uit niet minder dan twaalf afdeelingen bestond.

</p>
<p>&#8220;Wanneer men nu in aanmerking neemt, dat op sommige plaatsen honderd en meer dezer koepelvormige woningen zich langs den oever
verheffen, dan kan men zich begrijpen, hoe lieden, die deze voor het eerst zien, en met de levenswijs der Bevers onbekend
zijn, daarin voortbrengselen van een nog op een lagen trap staande menschelijke bouwkunst meenden te herkennen, gelijk <span class="smallcaps">M&ouml;llhausen</span> verhaalt van de lieden, die de expeditie van luitenant <span class="smallcaps">Whippler</span> vergezelden, waaraan ook hij deelnam.

</p>
<p>&#8220;In Europa kiezen de Bevers bij voorkeur wilgen, populieren en berken; in Amerika bezigen zij ook verwante soorten en bovendien
magnoli&euml;n, de rondbladige esch, sassafras enz. Met de schors van dezelfde boomen voeden zij zich. Hun voorraad van stammen
en takken laten zij v&oacute;&oacute;r hun woning in &#8217;t water liggen en halen daarvan al naar hun behoefte naar binnen, schillen het daar
op hun gemak af en werpen het overige weder in het water. <span class="smallcaps">Cartwright</span> zag zulke magazijnen, die meer dan een karrevracht hout bevatten.

</p>
<p>&#8220;De hutten der Bevers dienen eigenlijk alleen tot hun winterverblijf. Wanneer de dooi in de lente het water sterk doet rijzen
en hen met overstrooming bedreigt, dan verlaten zij de hutten. De mannetjes blijven den geheelen zomer buiten, zwerven rond
en slapen op te samen gebrachte takken; de wijfjes keeren weder naar de hutten terug, wanneer het water daalt en werpen aldaar
in Juni hare jongen. Tegen den herfst begeven zich ook de mannetjes naar hun woning; te zamen herstellen zij dan de oude of
bouwen een nieuwe hut en verzamelen vervolgens hun wintervoorraad.&#8221;

</p>
<p>Alle werkzaamheden van den Bever staan in zulk een nauw verband met zijne gewoonten en behoeften, dat men zijn levenswijze
schildert, wanneer men deze werkzaamheden beschrijft. Evenals de meeste Knaagdieren werken zij gedurende den nacht; alleen
in zeer afgelegen landstreken, waar zij in langen tijd geen mensch te zien krijgen, zijn zij ook over dag aan den arbeid.
&#8220;Kort na zonsondergang verlaten zij hunne rustplaatsen, fluiten luid en laten zich met een plomp in &#8217;t water vallen. Zij zwemmen
een tijdlang rond in de nabijheid van den oever, tegen den stroom op even snel als met den stroom mede, en houden, naarmate
zij zich min of meer veilig achten, hetzij den neus en het voorhoofd, &ograve;f den kop en den rug boven water. Na de veiligheid
van de omgeving onderzocht te hebben, gaan zij aan land, waar zij zich tot op een afstand van 50 schreden of nog verder van
den oever begeven, om de boomen af te snijden, die zij voor hun voeding of voor hunne bouwwerken noodig hebben.&#8221; Takken, die
eenige cM. dik zijn, worden in eens door den Bever afgebeten; boomen brengt hij ten val door in den stam een ringvormige groeve
te knagen en deze aan de naar het water gerichte zijde dieper te maken, totdat de boom naar die zijde overhelt en in &#8217;t water
valt. De sporen, die zijn arbeid op den stam achterlaat, bestaan uit tallooze, vlakke, schelpvormige insnijdingen, die zoo
glad en scherp zijn, alsof zij met een zwak gebogen beitel uitgehouwen werden. Soms snijden de Bevers stammen van meer dan
mansdikte af, dit doen zij ook wel in Duitschland. Takken met vele twijgen worden v&oacute;&oacute;r het wegsleepen nauwkeurig bezichtigd,
in sommige gevallen in stukken verdeeld, hinderlijke takstompjes worden afgesneden, alle stukken hout daarna in &#8217;t water gesleept
en hier ontschorst of voor latere tijden bewaard. Eerst nadat de stok geschild is, gebruikt de Bever hem als bouwmateriaal,
haalt hem uit het water, sleept hem naar de naastbijgelegen hut en geeft hem hier een bestemming. Van een regel bij het rangschikken
van de voor &#8217;t bouwen dienende stokken is niets te bespeuren. Op een doelmatige wijze wordt in de behoeften voorzien, aan
een regelmatige plaatsing van de bouwstoffen echter niet gedacht: eenige stokken liggen horizontaal, andere scheef, nog andere
verticaal, enkele steken met het eene einde ver buiten de wanden van de hut uit, <a id="d0e854"></a><span class="pagenum">[<a href="#d0e854">292</a>]</span>andere zijn geheel met aarde bedekt. Er wordt trouwens voortdurend iets aan de woning veranderd, vergroot en verbeterd. Alle
voor het dichtstoppen en de bekleeding vereischte materialen, zooals aarde, zand, leem of slib worden op verschillende wijzen,
maar toch altijd slechts met den bek en met de voorvoeten vervoerd en alleen met de voorvoeten verwerkt. De staart wordt hierbij
hoogstens voor het behouden van het evenwicht, nooit als troffel gebruikt. Wel is het mogelijk, dat de zware achter hem aansleepende
staart, die soms niet minder dan 2 KG. weegt, tot het gladmaken der slibbedekking bijdraagt.

</p>
<p>Evenals bij de meeste dieren is het wijfje van den Bever bij het bouwen met het belangrijkste deel van den arbeid belast,
het mannetje verricht hoofdzakelijk oppermanswerk. Beide arbeiden gedurende het geheele jaar, hoewel niet altijd met denzelfden
ijver. In den zomer en in het begin van den herfst zijn zij vaker aan &#8217;t spelen dan aan het voltooien van de woning; v&oacute;&oacute;r
het invallen van het koude weder arbeiden zij daarentegen onverpoosd gedurende den geheelen nacht. Zij hebben een fijn voorgevoel
van de naderende weersgesteldheid en nemen hiertegen de best mogelijke voorzorgsmaatregelen.

</p>
<p>Het voedsel van de Bevers bestaat voornamelijk uit de schors en de bladeren van verschillende boomen. Van alle takken, die
ik mijne gevangenen toewierp, kozen zij het allereerst die van den wilg uit, en alleen wanneer deze ontbraken, namen zij takken
van witte, zwarte en ratel-populieren, esschen en berken, het minst graag die van elzen en eiken. Harde takken, die zij met
de voorvoeten aanvatten en aanhoudend ronddraaien, ontschorsen zij zeer netjes en behendig; zij schillen ze zoo schoon af,
dat men op den van schors beroofden tak geen sporen van de werking der tanden ontdekken kan. Spoedig geraken zij gewoon aan
brood en scheepsbeschuit, appels en peren, en krijgen weldra een voorliefde voor vruchten.

</p>
<p>Hoewel de houding van den Bever verschillend is, vertoont zij toch over &#8217;t algemeen weinig afwisseling. Zittend gelijkt het
dier op een groote, plompe Muis. Bij het gaan wordt de eene poot na de andere bewogen want de bijna over grond schurende buik
laat geen snelle, gelijkmatige beweging toe. Als hij zeer groote haast heeft, doet de Bever sprongen, plomper en onbehendiger
dan die van eenig ander, mij bekend landzoogdier; achtereenvolgens worden hierbij het achterste en het voorste deel van &#8217;t
lichaam omhooggeheven; toch komt hij op deze wijze vrij schielijk vooruit. Bij het zwemmen is het achterdeel zoo diep ondergedompeld,
dat alleen de neusgaten, oogen en ooren benevens het middelste deel van den rug boven den waterspiegel komen; het achterste
deel van den rug en de staart zijn echter onder water. De voortbeweging heeft plaats door de achterpooten tegelijkertijd,
zelden &eacute;&eacute;n voor &eacute;&eacute;n, te strekken en te buigen; de staart, die dikwijls eveneens in de gepaste richting met kracht schoksgewijs
bewogen wordt, dient voor &#8217;t sturen; de voorpooten doen bij &#8217;t zwemmen geen dienst. Het dier kan 2 minuten onder water blijven,
voordat de behoefte om adem te halen het noodzaakt weer aan de oppervlakte te komen.

</p>
<p>De stem is een zwak geluid, dat nog het best een gesteun genoemd kan worden; zij wordt gehoord, telkens als het dier een aandoening
ondervindt; weldra leert men de verschillende beteekenissen van de voortgebrachte geluiden verstaan. Naar het schijnt, zijn
het gehoor en de reuk de hoogst ontwikkelde zinnen; de kleine oogen hebben een tamelijk onnoozele uitdrukking; gebrekkig is
het gezichtsorgaan echter evenmin als het smaakorgaan; ook het gevoel is bij dit dier niet onbeduidend. Over zijn verstandelijke
ontwikkeling zou verschil van meening kunnen bestaan; in ieder geval zal men echter moeten erkennen, dat het te dezen aanzien
in de orde der Knaagdieren een hooge plaats inneemt. Eerder dan eenig ander Knaagdier schikt het zich in veranderde omstandigheden,
en leert het, zich deze op de meest voordeelige wijze ten nutte te maken; meer dan een zijner verwanten overlegt het, voordat
het handelt, maakt het gebruik van ervaringen en leidt hieruit gevolgtrekkingen af. Zijne woningen zijn niet kunstiger dan
die van andere Knaagdieren, steeds echter zijn zij aangelegd met een juist besef van de eigenaardigheden van de plaats, waar
zij gelegen zijn; beschadigingen aan deze woningen worden altijd met overleg hersteld.

</p>
<p>Het gedrag van den gevangen Bever tegen andere dieren is onvriendelijk; tegenover den mensch zijn zij op zijn minst genomen
koel. Die, welke goed behandeld worden, dulden ten slotte, dat men ze liefkoost, zij gaan ook wel naar hun oppasser toe om
hem als &#8217;t ware te begroeten; tegen iederen dwang verzetten zij zich evenwel. Dat vrouwen en kinderen goedgeefs zijn, hebben
zulke in de diergaarde levende Bevers spoedig geleerd; zij verschijnen daarom, als vrouwen en kinderen voorbijgaan, niet alleen
vroeger dan gewoonlijk voor hun woning, maar bedelen ook, op de achterpooten staande, om eetwaren; handig nemen zij met de
voorpooten appels, noten, suiker en brood aan; ieder die een beweging maakt, alsof hij, hun iets geven wil, en dit niet doet,
of die hen plaagt, slaan zij echter op de vingers.

</p>
<p>Bevers, die jong gevangen zijn, kunnen zeer tam worden. In vele berichten van schrijvers over Amerika wordt melding gemaakt
van Bevers, die in de dorpen van de Indianen in zekeren zin als huisdieren worden gehouden, of die in het bezit van de bedoelde
schrijvers zelf waren. &#8220;Ik zag&#8221;, zegt <span class="smallcaps">La Hontan</span>, &#8220;in deze dorpen niets wat zoozeer mijn aandacht trok als Bevers die, zoowel in de beek als in het kreupelhout, ongestoord
heen en weer liepen en zoo tam waren als Honden.&#8221; <span class="smallcaps">Hearne</span> had verscheidene Bevers zoo mak gemaakt, dat zij kwamen, als hij ze riep, hem als Honden naliepen en blijde waren, als zij
geliefkoosd werden. Het gezelschap van de Indiaansche vrouwen en kinderen beviel hun, naar het scheen, zeer goed; zij waren
onrustig, wanneer de menschen te lang wegbleven, en toonden blijdschap bij hun terugkomst.

</p>
<p>De paring van de Bevers heeft in verschillende maanden plaats, al naar het land dat zij bewonen. Volgens sommigen gebeurt
dit in &#8217;t begin van den winter, volgens anderen in Februari of Maart. Na een draagtijd van zes weken werpt het wijfje in een
droog hol 2 of 3 behaarde, maar nog blinde jongen; na 8 dagen openen deze de oogen en worden zij door de moeder medegenomen
naar het water; soms geschiedt dit echter eerst een paar dagen later.

</p>
<p>Behalve <span class="letterspaced">Vorst</span> <span class="smallcaps">Schwartzenberg</span>, die op de Wereldtentoonstelling te Weenen een Beverpaar toonde, houdt tegenwoordig niemand zich met het fokken van Bevers
bezig, hoewel dit bedrijf zoowel aangenaam als voordeelig is, en ook geen bijzondere bezwaren oplevert. Een paar Bevers, dat
in het jaar 1773 op Rothenhof was gebracht, had zich zoo sterk vermenigvuldigd, dat het gezin 6 jaren later uit 14, 10 jaren
later uit 25 leden bestond; toen werd de fokkerij echter beperkt, daar de Bevers, die in de vrije natuur waren gebracht, hier
veel schade aanrichtten. Te Nymphenburg, in <a id="d0e884"></a><span class="pagenum">[<a href="#d0e884">293</a>]</span>Beieren, werden eveneens Bevers gehouden; het bleek, dat enkele van deze dieren 50 jaren lang in de gevangenschap in &#8217;t leven
bleven.

</p>
<p>Behalve de mensch, heeft de Bever weinig vijanden. Zijn voorzichtigheid doet hem zelfs den behendigen jager gelukkig ontgaan.
Nadat hij eens verontrust is, zoekt hij bij het geringste gevaar het water op, dat hem tamelijk goed beveiligt. De Noord-Amerikaansche
trappers (zoo genoemd naar de vallen&#8212;in &#8217;t Engelsch &#8220;traps&#8221;&#8212;, die zij gebruiken om wild te vangen) beweren, dat de Bevers
daar, waar zij in grooten getale bijeen wonen, wachten uitzetten, die de overige leden van het gezelschap voor een naderend
gevaar waarschuwen door een signaal, bestaande uit het geluid, dat door het slaan met den staart tegen de oppervlakte van
het water veroorzaakt wordt. De beteekenis van deze mededeeling is eigenlijk, dat een vijand door een vereeniging van verscheidene
voorzichtige dieren gemakkelijker wordt waargenomen, dan door ieder van hen afzonderlijk; dat dus ieder van de leden van het
gezelschap de hierboven bedoelde wachtdienst verricht. Daar het plassend geluid, dat het slaan met den staart op den waterspiegel
veroorzaakt, alleen dan wordt gehoord, als de Bever zich plotseling te water begeeft en onderduikt, en dit in den regel dan
geschiedt, als hij een gevaar meent op te merken, letten trouwens alle zijne metgezellen op dit verre waarneembare gedruisch,
en verdwijnen, zoodra zij het vernemen, in de diepte. In Amerika doodt men den Bever vooral met het geweer, maar vangt hem
bovendien in allerlei soorten van vallen. In den winter hakt men gaten in &#8217;t ijs en slaat de Bevers dood, wanneer zij daarin
komen om te ademen. Ook neemt men wel eens de ijslaag weg van het bij de beverhutten gelegen deel van de rivier of beek, bedekt
dit met een stevig net, breekt vervolgens de hutten open en jaagt de verschrikte dieren in het net.

</p>
<p>Het voordeel, dat de Bevers opleveren, weegt ten naastenbij op tegen de schade, die zij aanrichten. Men moet hierbij in &#8217;t
oog houden, dat zij bij voorkeur onbevolkte landstreken bewonen, en het liefst zich bepalen tot het afsnijden van dunne takken
van boomsoorten, die spoedig weder aangroeien. Niet alleen de aangerichte vernielingen, maar ook alle moeite en bezwaren van
de jacht worden daarentegen door het vel en het vleesch van het dier, en in nog hoogere mate door het bevergeil, zeer rijkelijk
vergoed. Uit Amerika komen ieder jaar omstreeks 150.000 vellen in den handel, ter gezamenlijke waarde van 1.800.000 gulden;
ieder vel brengt, al naar de kwaliteit, 12 &agrave; 36 gulden op.

</p>
<p>Bij de Amerikaansche wilden staat de Bever in zeer hoog aanzien. Zij schrijven hem bijna evenveel verstand toe als den mensch
en gelooven, dat dit voortreffelijke dier een onsterfelijke ziel heeft,&#8212;om van andere sprookjes maar te zwijgen.
</p>
<hr class="tb"><p>

</p>
<p>De <span class="letterspaced">Spring-knaagdieren</span> (<i>Dipodidae</i><span id="d0e901" class="corr" title="Bron: ,)">),</span> herinneren door hun lichaamsbouw duidelijk aan de Kengoeroes. Bij beide komt dezelfde wanverhouding tusschen het voorste
en het achterste deel van den romp voor. Het achterste deel van het lichaam is buitengewoon krachtig ontwikkeld: de achterpooten
zijn wel driemaal zoolang als de voorste; de staart is naar verhouding zeer lang, aan het achterste gedeelte gewoonlijk tweerijig
behaard, zoodat hij in een kwast uitloopt. De Spring-Knaagdieren verschillen echter aanmerkelijk van de Spring-buideldieren
wat den kop betreft. Deze is bij de eerstgenoemde zeer dik; de hieraan groeiende snorren zijn naar verhouding de langste die
bij eenig Zoogdier voorkomen: dikwijls zijn zij even lang als het geheele lichaam. De groote oogen wijzen op een nachtelijke
levenswijze, maar zijn levendig en fraai, zooals bij weinige andere nachtdieren; dat het gehoor niet minder goed ontwikkeld
is, blijkt uit de overeindstaande, lepelvormige ooren, welker lengte afwisselt van &eacute;&eacute;n derde tot de geheele lengte van den
kop. De hals is zeer dik en onbeweeglijk, de romp mag wel slank heeten. Aan de kleine voorpooten komen gewoonlijk 5 teenen
voor, aan de achterpooten 3. De vacht is dicht en zacht, haar kleur gelijkt op die van het zand. De naast elkander gelegen
beenderen, die bij de meeste andere Zoogdieren den middelvoet vormen, zijn vergroeid tot &eacute;&eacute;n enkel been, aan welks uiteinde
de van elkander afgezonderde gewrichtsknobbels voor de teenen voorkomen.

</p>
<p>De Spring-knaagdieren zijn hoofdzakelijk bewoners van Afrika en Azi&euml;; van eenige soorten strekt zich het verbreidingsgebied
echter tot in Zuid-Europa uit; &eacute;&eacute;n geslacht of onderfamilie behoort in Noord-Amerika thuis. Zij zijn bewoners van het droge,
vrije veld, van de grasrijke steppe en van de dorre zandwoestijn; het zijn eigenlijk woestijndieren, zooals ook uit hun kleur
oogenblikkelijk blijkt. Op leemachtigen of zandigen bodem, in de lage landen, zeldzamer op hoogten of aan dicht met kreupelhout
begroeide weidezoomen en in de nabijheid van bouwland vestigen zij zich in door hen zelf gegraven holen met vele vertakte,
doch meestal op zeer korten afstand van de oppervlakte gelegen pijpen, die altijd talrijke uitgangen hebben. Over dag in hunne
holen verborgen, vertoonen zij zich na zonsondergang en leiden dan een vroolijk leven. Hun voedsel bestaat uit wortels, bollen,
allerlei graansoorten en zaden, vruchten, bladen, gras en kruiden. Eenige verslinden ook Insecten, ja zelfs kleine Vogels,
gebruiken zelfs aas als voedsel en eten in sommige gevallen elkander op. Het voedsel brengen zij met de voorpooten naar den
mond, terwijl zij in half opgerichte houding op het achterste deel van den romp en op den staart steunen.

</p>
<p>Hunne bewegingen zijn zeer eigenaardig. De bedaarde gang verschilt van die der Kengoeroes in zoover, dat zij schielijk achtereen
den eenen achterpoot v&oacute;&oacute;r den anderen plaatsen; de snelle loop geschiedt echter sprongsgewijs; door het strekken van de krachtige
achterpooten wordt het lichaam ver boven den grond verheven, terwijl intusschen met den tweerijig behaarden staart de richting
van den sprong geregeld en zoo het evenwicht bewaard wordt. Daarbij leggen zij de voorpooten tegen de kin aan, of kruisen
ze, gelijk een hardloopend mensch over de borst; dan is het, alsof zij maar twee pooten hebben. De grootste soorten kunnen
kolossale sprongen doen; want bij al deze dieren bedraagt de sprongwijdte het twintigvoud van hun lichaamslengte. De eene
sprong volgt onmiddellijk op den anderen; als zij haastig vluchten, ziet men eigenlijk niets anders dan een geel voorwerp,
dat volgens vlakke bogen als een pijl door de lucht schiet. Met even groote behendigheid graven zij in den bodem, in weerwil
van de zwakheid hunner voorpooten, die hoofdzakelijk dezen arbeid moeten verrichten. Terwijl zij grazen, gaan zij, ook weder
evenals de Kengoeroes, op vier pooten; deze beweging is echter zeer langzaam en wordt nimmer lang voortgezet. Bij het zitten
rusten zij op de zolen van de achtervoeten.

</p>
<p>Bij alle soorten zijn de zinnen scherp, vooral hebben <a id="d0e910"></a><span class="pagenum">[<a href="#d0e910">294</a>]</span>zij een fijn gehoor en kunnen op grooten afstand zien; hierdoor kunnen zij aan dreigende gevaren gemakkelijk ontkomen. Uiterst
vreesachtig, schuw en haastig, trachten zij bij iedere storing zoo schielijk mogelijk hun hol te bereiken of slaan, wanneer
hun dit niet mogelijk is, met razende snelheid op de vlucht. De grootste soort verdedigt zich in gevallen van uitersten nood,
op de wijze der Kengoeroes, met de achterpooten; de kleinere soorten daarentegen maken, als zij gegrepen worden, nooit van
hunne natuurlijke wapens gebruik. Hun stem bestaat uit een soort van gehuil, dat op het geschreeuw van jonge Katten gelijkt,
bij andere leden der familie ook wel uit een dof geknor. Men hoort echter over &#8217;t algemeen slechts zelden een geluid van hen.
Bij geringen warmtegraad vervallen zij in winterslaap, of verstijven althans gedurende korten tijd; zij verzamelen echter
geen wintervoorraad, gelijk andere Knaagdieren doen.

</p>
<p>In de gevangenschap zijn de Spring-Knaagdieren zeer aardige en bevallige gasten van den mensch; hunne goedaardigheid, zachtmoedigheid
en argeloosheid doen hen ieders vriendschap verwerven.

</p>
<p>Bijna alle soorten zijn volkomen onschadelijk. De woestijn, die voor ieder open staat, biedt hen zooveel voedsel, dat zij
er geen behoefte aan gevoelen, de bezittingen van den mensch te plunderen.
</p>
<hr class="tb"><p>

</p>
<p>De <span class="letterspaced">Amerikaansche Springmuis</span> (<i>Jaculus hudsonius</i>) is de eenige vertegenwoordiger van haar geslacht en van haar onderfamilie. Door haar lichaamsbouw gelijkt zij op hare naaste
verwanten in de Oude Wereld, door den vorm en de beharing van den staart herinnert zij echter ook aan de gewone Muizen. In
grootte komt zij ongeveer overeen met de Boschmuis; haar lichaamslengte bedraagt tennaastenbij 8 cM, zonder den 13 cM. langen
staart. Het gladde en dichte haarkleed is aan de bovenzijde donker leder-bruin met bruingeel gemengd.

</p>
<p>Het hooge noorden van Amerika is het vaderland van dit dier. Het komt voor in alle gewesten die pelterijen leveren, van den
Missouri tot in Labrador en van de oevers van den Atlantischen tot aan die van den Stillen Oceaan. Hier woont het in de met
dicht struikgewas bezette weideranden en in de nabijheid van bosschen; over dag blijft het verborgen, des nachts zwerft het
bij gezelschappen rond. Zijne holen zijn ongeveer 50 cM. diep, in het koude jaargetijde soms dieper. V&oacute;&oacute;r den aanvang van
den winter vervaardigt het een nest van leem, dat op een hollen kogel gelijkt, rolt zich hierin samen, met den staart om het
lichaam gewikkeld en blijft zoo in een toestand van verstijving liggen, tot de lente komt. Men verhaalt, dat een tuinman in
Maart bij het omspitten van den grond een kluit vond ter grootte van een kegelbal, die wegens zijn regelmatigen vorm verwondering
wekte; de tuinman sloeg den bal met de spade in twee stukken en vond hierin een diertje, dat zich opgerold had, ongeveer als
een kuiken in een ei. Dit was de Amerikaansche Springmuis in haar winterkwartier. In den zomer is zij zeer vlug, zij springt
buitengewoon behendig en snel op de achterpooten rond. In het bosch kan men haar, naar beweerd wordt, in &#8217;t geheel niet vangen.
Met gemak springt zij hier over lage struiken heen, die de mensch niet zoo gemakkelijk overschrijden kan, en weet dan altijd
een veilig plaatsje te vinden. <span class="smallcaps">Audubon</span> betwijfelt, of eenig Zoogdier haar in behendigheid evenaart.

</p>
<p>Naar men zegt, kan het aardige diertje zonder moeite in &#8217;t leven gehouden worden.
</p>
<hr class="tb"><p>

</p>
<p>Over de <span class="letterspaced">Echte Springmuizen</span> (<i>Dipodinae</i>) is men beter onderricht. Men kan ze als typische vertegenwoordigers van de familie beschouwen, want zij vertoonen al hare
eigenaardigheden het duidelijkst. <span class="smallcaps">Haselquist</span> merkt niet onaardig op, dat zij er uitzien, alsof zij uit stukken van verschillende dieren zijn samengesteld. &#8220;Men zou kunnen
zeggen, dat dit diertje den kop heeft van den Haas, den snorrebaard van den Eekhoorn, den snuit van het Zwijn, den romp en
de voorvoeten van de Muis, de achtervoeten van den Vogel en den staart van den Leeuw.&#8221; In de eerste plaats valt de kop in
&#8217;t oog: er blijkt onmiddellijk uit, dat de Springmuizen echte woestijnbewoners zijn. Voor alle zintuigen is de noodige ruimte
aanwezig. De oorschelpen zijn groot en vliezig, of althans uiterst dun behaard, de oogen groot, levendig en zacht, zooals
bij vele andere woestijnbewoners, die een nachtelijke levenswijze hebben, de neusgaten wijd; ook de organen voor den tastzin
zijn goed ontwikkeld: aan weerszijden van den kop steken verbazend lange snorren uit. De hals is buitengewoon kort en weinig
beweeglijk, de staart daarentegen zeer lang, meestal langer, soms veel langer dan de romp: het voorste gedeelte is rond, overal
gelijkmatig kort behaard, de staartspits echter meestal met twee rijen van langere borstelharen bezet, waardoor de staart
eenige overeenkomst met een pijl verkrijgt. De zeer korte voorpooten, zijn gedurende het springen zoo tegen het lichaam aangedrukt
en in de vacht verborgen, dat hierin een reden te vinden is voor de oude benaming &#8220;Tweevoet&#8221;; zij hebben slechts vier teenen
met middelmatig lange, gekromde en scherpe klauwen, en op de plaats van den duim een wratje, dat soms met een nagel voorzien
is, soms echter niet. De achterpooten zijn wel zesmaal zoo lang als de voorpooten, omdat zoowel het onderbeen als de middelvoet
buitengewoon sterk verlengd zijn. Het haarkleed bestaat uit zachte, zijdeachtige haren; ieder haar van den rug is van onderen
blauwachtig grijs, hoogerop zandkleurig, aan de spits echter zwart of donkerbruin<span id="d0e946" class="corr" title="Bron: :">;</span> aan de onderdeelen is de vacht altijd wit, met overlangsche strepen aan de zijden. Een merkwaardig verschijnsel, dat men
bij vele snel loopende dieren opmerkt en ook bij de Springmuizen aantreft, is, dat de voeten de eenvoudigst mogelijke samenstelling
hebben, en slechts uiterst weinig beweeglijk zijn. De 3, 4 of 5 buitengewoon korte teenen van de springpooten hebben in den
regel slechts twee leden; zij kunnen niet zijdelings bewogen, maar alleen gezamenlijk een weinig gebogen en gestrekt worden.
Bij het loopen komt alleen de uiterste spits van het nagellid met den grond in aanraking; door een veerkrachtige, kraakbeenige
massa, wordt zij echter gevrijwaard tegen den invloed van schokken bij den sprong.
</p>
<p class="tb"></p><p>

</p>
<p>Als vertegenwoordiger van dit geslacht kies ik de <span class="letterspaced">Woest&#307;n-springmuis</span>, de <span class="letterspaced">Djerboa</span> der Arabieren (<i>Dipus aegyptius</i>), een allerliefst diertje van 17 cM. lengte, waarbij nog gevoegd moet worden 21 cM. voor den staart (zonder den haarkwast).
De Woestijn-springmuizen, waarschijnlijk wel de Egyptische, waren reeds aan de ouden goed bekend. Dikwijls wordt in de werken
van Grieksche en Romeinsche schrijvers van deze dieren melding gemaakt, altijd onder den naam van &#8220;tweevoetige Muizen&#8221;, welke
naam daarom ook thans nog tot aanduiding van het geslacht dient.
<a id="d0e962"></a><span class="pagenum">[<a href="#d0e962">295</a>]</span></p>
<p>Het verbreidingsgebied van de Woestijn-springmuis omvat het grootste deel van Noord-Oost-Afrika, en het aangrenzende deel
van West-Azi&euml;. Kale, droge vlakten, steppen en zandwoestijnen worden door haar bewoond; zij bevolkt de dorste en eenzaamste
landschappen, en leeft in streken waar, naar men zou zeggen, geen dier het noodige voor zijn levensonderhoud kan vinden. Op
deze met harde grassen begroeide, naargeestige vlakten treft men ze soms tot groote gezelschappen vereenigd aan. Zij komt
hier voor nevens het Woestijnhoen, de kleine Woestijn-leeuwerik en de isabelkleurige Woestijnlooper; het is moeielijk te begrijpen,
dat ook de Springmuizen voedsel vinden daar, waar de genoemde Vogels, die, behalve zaden, toch ook veel Insecten eten, ter
nauwernood aan den kost kunnen komen. In den harden grindgrond graven onze Knaagdieren sterk vertakte, maar tamelijk dicht
bij de oppervlakte gelegen gangen, waarin zij zich bij het geringste gevaar verschuilen.


</p>
<div class="figure"><img border="0" src="images/p1295.jpg" alt="Woest&#307;n-springmuis (Dipus aegyptius). &frac12; v.d. ware grootte." width="720" height="622"><p class="figureHead"><span class="letterspaced">Woest&#307;n-springmuis</span> (<i>Dipus aegyptius</i>). &frac12; v.d. ware grootte.
</p>
</div><p>


</p>
<p>Hoewel deze diertjes talrijk zijn in de door hen bewoonde gewesten, ziet men ze hier tamelijk zelden. Men kan ze wel niet
schuw noemen, maar zij zijn onrustig en vreesachtig en begeven zich bij het geringste gedruisch en zoodra zij een vreemd voorwerp
zien, zoo schielijk mogelijk naar hunne holen. Bovendien vallen zij eerst op geringen afstand in &#8217;t oog, omdat hun kleur volkomen
met die van &#8217;t zand overeenkomt en men tamelijk dicht bij hen moet zijn, voordat men ze bemerkt; met hunne fijn bewerktuigde
zintuigen kunnen zij daarentegen de nadering van den mensch reeds op grooten afstand waarnemen. Wel mag men zeggen, dat het
moeite zal kosten een aanvalliger schepseltje aan te wijzen, dan deze Springmuis. Vreemdsoortig en schijnbaar wanstaltig moge
haar voorkomen zijn, als men haar dood in de hand heeft of bewegingloos ziet zitten, bevallig is echter haar uitzicht, als
zij in beweging geraakt. Eerst dan doen deze dieren zich kennen als echte kinderen van de woestijn, openbaren zij hunne merkwaardige
begaafdheden. Zij bewegen zich met een snelheid die aan het ongeloofelijke grenst; &#8217;t is alsof zij vleugels hebben. Geen mensch
is in staat een Springmuis in volle vaart bij te houden. Hoewel de Woestijn-springmuis een echt nachtdier is en hare zwerftochten
eerst na zonsondergang begint, ziet men haar toch ook soms bij helder zonlicht, ja zelfs gedurende de heetste uren van den
dag voor haar woning zitten en met hare soortgenooten spelen. De onverschilligheid voor den verzengenden gloed van de middagzon
in Afrika, die zij bij deze gelegenheid openbaart, is werkelijk bewonderenswaardig; vooral als men bedenkt, dat nagenoeg geen
enkel dier op dezen tijd van den dag zich in de woestijn beweegt, wijl de brandende hitte dan zelfs voor de echte bewoners
van dit verheven landschap in den volsten zin van &#8217;t woord onverdragelijk is. Voor koude en vochtigheid daarentegen is zij
zeer gevoelig; bij slecht weder blijft zij daarom altijd verborgen in haar hol; ook vervalt zij dan wel in een toestand van
verstijving, die aan den winterslaap van de bewoners der noordelijke gewesten herinnert.

</p>
<p>Over de voortplanting van de Woestijn-springmuis is niets met zekerheid bekend. De Arabieren maken ijverig jacht op dit dier,
omdat zij zijn vleesch eten en op tamelijk hoogen prijs stellen; zonder groote moeite vangen zij het levend of slaan het dood
als het uit zijn hol komt.

</p>
<p>Behalve den mensch hebben deze dieren weinig vijanden. De Fenek en de Karakal en misschien ook de een of andere Uil zijn de
gevaarlijkste warmbloedige roovers, die het op hen gemunt hebben; veel gevaarlijker wordt voor hen de Egyptische Brilslang.
Deze leeft nl. op soortgelijke plaatsen als de Springmuizen, dringt zonder moeite door <a id="d0e980"></a><span class="pagenum">[<a href="#d0e980">296</a>]</span>in de holen, die zij graven en doodt er vele van.

</p>
<p>De Europeesche dierenliefhebbers, die in Egypte wonen, houden dikwijls Springmuizen in gevangenschap. Op grond van mijn eigen
ervaring kan ik verzekeren, dat men veel genoegen kan hebben van zulke in een hok of in een kamer opgesloten dieren. Gedurende
mijn verblijf in Afrika werden mij dikwijls 10 of 12 stuks tegelijk gebracht. Ik gaf dan aan zulk een gezelschap een groote
kamer tot woonplaats om de bewegingen dezer dieren te kunnen nagaan. Van &#8217;t eerste oogenblik af waren zij mak. Zonder bezwaar
lieten zij toe, dat men ze aanraakte, en deden zelfs geen pogingen om den mensch te ontwijken. Bij het rondgaan in hun kamer
moet men oppassen niet op hen te trappen, zoo rustig bleven zij zitten, als iemand op hen af kwam. Tegenover elkander zijn
de springmuizen ook in de gevangenschap buitengewoon vreedzaam en gezellig. Zij zijn aan armoedig en droog voedsel gewoon.
Als het droge voedsel haar geheel onthouden wordt, gaan zij treuren, verliezen haar gezondheid en sterven eindelijk. Wanneer
zij tarwe, rijst, een weinig melk en af en toe een druif, een stukje appel, een wortel of zoo iets krijgen, blijven zij welvarend
en kunnen lang in de gevangenschap leven. In den laatsten tijd is het geen groote zeldzaamheid meer, dat zij naar Europa gebracht
worden.

</p>
<p>Van alle Knaagdieren, die ik tot dusver in gevangenschap hield, zijn mij de Springmuizen het best bevallen. Wegens hare eigenschappen
moet ieder wel van haar houden. Zij zijn zoo merkwaardig argeloos, zoo vriendelijk, tam, zindelijk, en, als zij haar slaapje
uit hebben, zoo vroolijk en vlug, elk van hare bewegingen is zoo eigenaardig en zij weten hierin zooveel afwisseling te brengen,
dat men zich uren lang met haar kan bezig houden.

</p>
<p>Voor haar verzorger is de Springmuis zeer lieftallig. Nooit komt het haar in de gedachte den persoon te bijten, die haar opneemt.
Men kan haar aanraken, liefkoozen, ronddragen: alles is haar goed. Wanneer iemand haar &#8217;s avonds een vinger toesteekt tusschen
de trali&euml;n van haar hok door, gebeurt het wel, dat zij dien aanvat, en met de tanden een weinig langs den vingertop schaaft,
waarschijnlijk omdat zij meent, dat men haar iets te eten wil geven; van werkelijke pogingen om te bijten is ook dan zelfs
geen sprake. Het komt mij voor, dat men de Springmuis zeer goed in een salon of pronkkamer zou kunnen houden, zoo goedaardig,
argeloos en zindelijk is dit dier.
</p>
<p class="tb">*</p><p>

</p>
<p>Door het maaksel van den schedel, van het gebit en vooral van de achterpooten verschillen de <span class="letterspaced">Zandspringers</span> (<i>Scirtetes</i>) van de Woestijn-springmuizen. Bij hen is een lang en stevig middelvoetsbeen aanwezig, dat van onderen drie gewrichtsvlakken
heeft voor de aanhechting van de drie teenen, die met den grond in aanraking komen; aan weerszijden van het groote middelvoetsbeen
bevindt zich een korter been, dat een bijteen draagt, die den grond niet raakt. De achtervoet is dus met vijf teenen voorzien.
</p>
<p class="tb"></p><p>

</p>
<p>Door de uitmuntende beschrijvingen van <span class="smallcaps">Pallas</span>, <span class="smallcaps">Brandt</span> en anderen, zijn wij vooral met de <span class="letterspaced">Paardepoot-springmuis</span>, den <span class="letterspaced">Alakdaga</span> der Mongolen (<i>Scirtetes jaculus</i>) bekend geworden. Dit dier heeft ongeveer de grootte van een Eekhoorntje; zonder den 26 cM. langen staart heeft het een lengte
van 18 cM. De ooren zijn zoo lang als de kop. Deze is werkelijk fraai en heeft levendige, uitpuilende oogen met cirkelvormige
pupil, groote, lange en smalle ooren, die langer zijn dan de kop en zeer lange snorharen met zwartachtig grijze spitsen aan
weerszijden van de bovenlip. De achterpooten zijn bijna viermaal zoo lang als de voorpooten. De middelste teen is de langste,
want de beide zijdelingsche teenen reiken niet voorbij het eerste lid van de middelste en de twee bijteenen zijn, zooals reeds
opgemerkt werd, zoo hoog geplaatst en kort, dat zij bij &#8217;t gaan den grond niet aanraken.


</p>
<div class="figure"><img border="0" src="images/p1296.jpg" alt="Paardepoot-springmuis (Scirtetes jaculus) &#8531; v.d. ware grootte." width="720" height="445"><p class="figureHead"><span class="letterspaced">Paardepoot-springmuis</span> (<i>Scirtetes jaculus</i>) &#8531; v.d. ware grootte.
</p>
</div><p>


</p>
<p>Hoewel de Paardepoot-springmuis ook in het zuidoosten van Europa voorkomt, vooral in de steppen aan den Don en in de Krim,
is Azi&euml; toch haar eigenlijk vaderland. Noordwaarts komt zij niet verder dan de 52e breedtegraad; oostwaarts strekt haar verbreidingsgebied
zich uit tot in het oosten van Mongoli&euml;.

</p>
<p>Evenals de Djerboa de woestijnen van Afrika bewoont, leeft de Alakdaga in de open vlakten van het steppengebied van Zuid-Europa
en Azi&euml;, vooral echter op leemachtigen grond; het eigenlijke, rondkorrelige zand vermijdt hij, omdat dit geen voldoende stevigheid
voor zijne gangen en holen aanbiedt. Hij leeft gezellig evenals zijne verwanten, doch niet in groote troepen bijeen. Over
dag rust hij, verborgen in zijn kunstig hol, na het vallen van de schemering zwerft hij rond, maar keert des nachts herhaaldelijk
naar zijn hol terug. Zijne bewegingen gelijken op die van zijne <a id="d0e1030"></a><span class="pagenum">[<a href="#d0e1030">297</a>]</span>reeds genoemde verwanten. Als hij rustig graast, loopt hij, evenals een Kengoeroe, die met zijn maal bezig is, op alle vier;
de snellere beweging geschiedt springend op de achterpooten. Naar men zegt, maakt hij nog grooter sprongen dan de Woestijn-springmuis,
en is hij hierdoor in staat zoo snel te vluchten, dat een Paard hem niet inhalen kan. Schuw en vreesachtig van aard neemt
hij reeds bij het geringste gevaar de vlucht; zelfs als hij rustig graast, richt hij zich van tijd tot tijd op om de omgeving
te bespieden. Als hij vervolgd wordt, springt hij niet volgens een rechte lijn weg, maar verandert zooveel mogelijk zigzagswijs
van richting, totdat hij zijn vervolger afgemat, of een voor hem geschikt hol gevonden heeft, waarin hij zich oogenblikkelijk
verbergt.

</p>
<p>De Alakdaga eet allerlei soorten van planten en allerlei deelen van planten. Zijn voornaamste voedsel bestaat uit bollen;
Insecten versmaadt hij echter niet; nu en dan zal hij waarschijnlijk wel eens zijn maal doen met een Steppen-leeuwerik of
althans met diens eieren en jongen. Van struiken knaagt hij de schors af, van de kruidachtige planten der steppe vreet hij
echter alleen de jongste uitspruitsels. Als de felle koude begint, valt de Paardepoot-springmuis in slaap. Bij &#8217;t naderen
van den winter sluit hij de uitgangen zijner onderaardsche galerijen zorgvuldiger af dan gewoonlijk en rolt zich met andere
dieren van zijn soort in de zacht bekleede kamer van het hol tot een kluwen ineen.

</p>
<p>De Alakdaga wordt tamelijk sterk vervolgd, daar de steppenbewoners zeer veel houden van zijn vleesch. Slechts hoogst zelden
houden de nomaden van deze steppen een Alakdaga in gevangenschap, ofschoon hij deze zeer goed verdraagt. Men heeft hem reeds
meermalen levend in Europa gehad, waar hij niet alleen voor tijdverdrijf diende, maar ook soms voor een wetenschappelijk doel.
De beste beschrijving van het leven van dit dier in de gevangenschap, hebben wij n.l. te danken aan den oudheidkundige <span class="smallcaps">Haym</span>. Om een gouden munt uit Cyrene te verklaren, waarop aan de eene zijde een ruiter, aan de ander echter het beroemde kruid
<i>Silphium</i><a id="d0e1041src" href="#d0e1041" class="noteref">2</a> met een Zandspringer er onder afgebeeld was, schafte <span class="smallcaps">Haym</span> zich een Alakdaga aan, hield hem meer dan een jaar lang in leven, teekende zorgvuldig op, wat er aan dit dier op te merken
viel en gaf hiervan een nauwkeurig verslag.

</p>
<p>Gedurende de 3 of 4 eerste maanden van zijn leven in de gevangenschap, at deze Zandspringer niets anders dan amandelen, pistaches
(de eetbare vruchten van een in Syri&euml; en Mesopotami&euml; inheemschen, in de oeverlanden van de Middellandsche zee gekweekten boom,
<i>Pistacia vera</i>) en gebroken graan, zonder ooit te drinken; later gebruikte hij ook appels, peenen en nog liever kruiden, maar alleen zulke,
die weinig geur hebben, zooals spinazie, salade, <span id="d0e1055" class="corr" title="Bron: braadnetels">brandnetels</span>, enz.; hij dronk toen ook nu en dan gaarne water, hoewel men <span class="smallcaps">Haym</span> gezegd had, dat dit nooit geschiedde. Hij hield veel van brood, suiker en soortgelijke voedingsmiddelen; kaas en alle andere
melkspijzen roerde hij nooit aan. Ten slotte gaf hij aan hennepzaad de voorkeur boven ieder ander voedsel. Hij verbreidde
volstrekt geen onaangenamen reuk, zooals andere Knaagdieren&#8212;Muizen, Eekhoorns en Konijnen&#8212;doen; ook was hij zoo zachtaardig,
dat men hem gerust in de handen kon nemen; hij beet nooit. Vreesachtig als een Haas, was hij zelfs bang voor diertjes, die
kleiner waren dan hij en geen kwaad konden doen. In het koude jaargetijde had hij veel last van den lagen warmtegraad; des
winters moest men derhalve zijn hok altijd in de nabijheid van het vuur plaatsen. Toch was niet het klimaat, maar een noodlottig
toeval de oorzaak van den dood van dit dier.
</p>
<hr class="tb"><p>

</p>
<p>De <span class="letterspaced">Springende Haas</span>, door de Hollandsch sprekende bewoners van Zuid-Afrika ook wel <span class="letterspaced">Aardmannetje</span> genoemd (<i>Pedetes caffer</i>), wordt tegenwoordig als vertegenwoordiger van een afzonderlijke onder-familie beschouwd. Van de overige Spring-knaagdieren
verschilt hij aanmerkelijk door zijn gebit en ook nog in verschillende andere opzichten. De langwerpige romp neemt van voren
naar achteren allengs in dikte toe, de hals is tamelijk dik, maar duidelijk van den romp te onderscheiden en veel beweeglijker
dan bij de verwante geslachten; de voorpooten zijn ook bij hem nog kort, maar toch veel krachtiger dan bij de Springmuizen;
hunne vijf teenen zijn met stevige, lange, sterk gekromde klauwen gewapend; de achterste ledematen daarentegen zijn lange,
krachtige springpooten, hebben vier teenen, die ieder door een afzonderlijk <a id="d0e1074"></a><span class="pagenum">[<a href="#d0e1074">298</a>]</span>middelvoetsbeen gedragen worden; zij dragen stevige, breede, maar tamelijk korte, bijna hoefvormige nagels. De middelste teen
van den achterpoot is langer dan de overige teenen; de korte buitenteen is zoo hoog geplaatst, dat hij den grond bijna niet
aanraakt. De zeer lange, krachtige, dicht en ruig behaarde, aan den oorsprong nog dunne staart, wordt door de overvloedige
beharing naar de spits toe dikker en loopt uit in een stomp eindigenden haarkwast. Het lange, dichte, overvloedige en zachte
haarkleed van den Springhaas, dat, wat de kleur betreft, een in &#8217;t oog loopende overeenkomst met het vel van onzen Haas vertoont,
is aan de bovenzijde roest-bruinachtig vaalgeel (met bijmenging van zwart, omdat vele haren zwarte spitsen hebben), aan de
onderzijde echter wit. In grootte komt dit dier, ongeveer met onzen Haas overeen: de lichaamslengte bedraagt ongeveer 60 cM.;
de hierbij niet meegerekende staart is nog iets langer.


</p>
<div class="figure"><img border="0" src="images/p1297.jpg" alt="Springende Haas of Aardmannetje (Pedetes caffer.) &#8539; v.d. ware grootte." width="720" height="439"><p class="figureHead"><span class="letterspaced">Springende Haas</span> of <span class="letterspaced">Aardmannetje</span> (<i>Pedetes caffer</i>.) &#8539; v.d. ware grootte.
</p>
</div><p>


</p>
<p>De Springende Haas bewoont armoedige landstreken en zelfs woestijnachtige steppen. Hij is over een groot deel van Zuid-Afrika
verbreid, komt in het westen minstens tot op de breedte van Angola en in het oosten stellig nog in Duitsch Oost-Afrika voor.
In het Kaapland is hij op sommige plaatsen zeer veelvuldig, zoowel in bergstreken als in open vlakten, soms vindt men deze
dieren in zulk een groot aantal bijeen, dat zij echte koloni&euml;n vormen. Op soortgelijke wijze als zijne verwanten graaft hij
onderaardsche woningen met lange gangen, die gewoonlijk sterk vertakt en op korten afstand van de oppervlakte gelegen zijn
en naar een op grooter diepte voorkomende kamer leiden<span id="d0e1090" class="corr" title="Bron: ">.</span> Meestal dient zulk een woning tot verblijfplaats aan verscheidene paren, ja zelfs aan geheele famili&euml;n.

</p>
<p>Daar hij, evenals de andere leden van zijn familie, een nachtdier is, begint zijn bedrijvigheid eerst, als de avondschemering
invalt. Hij komt langzaam uit zijn woning te voorschijn, en beweegt zich op alle vier ledematen terwijl hij zijn voedsel zoekt,
dat uit wortels, bladeren en zaden bestaat; zijn beweging verdient dan eer den naam van kruipen dan van loopen. Bijna iedere
minuut gaat hij op de achterpooten staan luisteren, want hij is voortdurend hoogst onrustig. Wanneer hij niet eet, poetst
hij zich, en wanneer hij zich niet poetst, toont hij zich bekommerd over zijn veiligheid. Somtijds laat hij een soort van
geknor of geblaat hooren, waarschijnlijk om zijne metgezellen bijeen te roepen. Het voedsel brengt hij, evenals de Springmuizen,
met de korte voorpooten naar den mond. Zoo langzaam hij voortschrijdt, wanneer hij op alle vier gaat, zoo snel is zijn uit
schielijk opeenvolgende sprongen bestaande loopbeweging. Door het strekken van de lange achterpooten verheft hij zich boven
den bodem en komt weer op de achterpooten terecht, zonder met de voorpooten, die tegen de borst aangedrukt blijven, den grond
aan te raken. Gewoonlijk bedraagt de sprongwijdte 2 &agrave; 3 M.; zoodra hij vervolgd wordt, vermeerdert echter zijn snelheid zoodanig,
dat de gemiddelde sprongwijdte 6 &agrave; 10 M. bedraagt.

</p>
<p>Bij den aanvang van &#8217;t regenseizoen blijft, naar men zegt, de geheele familie dikwijls dagen achtereen, ineengerold en dicht
tegen elkander aangedrukt, binnen haar woning. Bij goede verzorging verdraagt de Springende Haas de gevangenis zeer goed en
gedurende langen tijd; weldra wordt hij tam en stelt vertrouwen in zijn verzorger. Wegens zijn zindelijkheid verdient hij
als huisdier aanbeveling; voedsel kan men hem gemakkelijk verschaffen: met tarwe, brood, salade en kool is hij best tevreden.

</p>
<p>De Hollandsche Boeren in Zuid-Afrika vinden veel vermaak in de jacht op dit dier; zijn vleesch wordt met smaak gegeten en
het vel op soortgelijke wijze gebruikt als dat van onzen Haas.
</p>
<hr class="tb"><p>

</p>
<p>Om ons zoo grondig mogelijk bekend te maken met den aard der Knaagdieren, is geen andere familie van deze orde zoo goed geschikt,
als die welke de <span class="letterspaced">Muizen</span> (<i>Muridae</i>) omvat. Deze familie is niet alleen het rijkst van alle aan geslachten en soorten, maar is ook verreweg het meest verbreid;
haar verbreidingsgebied, althans dat van sommige soorten, neemt zelfs, dank zij haar gehechtheid aan den mensch, tot op den
huidigen dag voortdurend toe. Hare leden zijn doorgaans klein van stuk, maar zij vergoeden, meer dan wenschelijk is, door
talrijkheid, wat er aan de grootte van ieder individu te kort komt. Om een algemeene voorstelling te geven van de geheele
familie, kan men zeggen, dat zij gekenmerkt is door den spitsen snuit, de groote, zwarte oogen, de breede en holle, zeer schraal
behaarde ooren, den langen, behaarden of (niet minder dikwijls) onbehaarden, en dan met schubben bedekten staart, en de sierlijke
pooten, met smalle, fijne vijfteenige voeten; voorts door de kortharige, zachte vacht. Wat haar algemeene gedaante betreft,
vertoonen echter vele Muizen een toenadering tot andere famili&euml;n van de Knaagdieren-orde: stekelig bovenhaar herinnert aan
de Stekelzwijnen; echte zwemvoeten, korte ooren en pooten doen aan de Bevers denken; een dicht behaarde staart roept ons het
beeld van den Eekhoorn voor den geest enz. In overeenstemming met deze uitwendig zichtbare afwijkingen van den algemeenen
vorm, is ook de bouw van het gebit in mindere of meerdere mate gewijzigd.

</p>
<p>De Muizen zijn wereldburgers, tot groote schade voor de menschheid. In alle werelddeelen komen leden van deze familie voor;
de weinig talrijke, gelukkige eilanden, die tot dusver van een bezoek van de genoemde Knaagdieren verschoond bleven, zullen
vroeger of later nog wel bevolkt worden door &eacute;&eacute;n soort, die door haar reislust reeds een ontzaglijk groot verbreidingsgebied
heeft verkregen. De Muizen bewonen alle landstreken en alle klimaten; wel geven zij de voorkeur aan de vlakten van gematigde
en warme gewesten boven het gure hoogland en het koude noorden; maar ook hier worden zij gevonden tot daar, waar de plantengroei
ophoudt; zij komen dus ook nog voor in de onmiddellijke nabijheid van de eeuwigdurende sneeuw der gebergten. Goed bebouwde
landerijen, vruchtbare akkers, plantages worden onvoorwaardelijk door haar het liefst als woonplaats gekozen; moerassige plaatsen,
oevers van rivieren en beken, verschaffen haar echter evenzeer het noodige; zelfs op dorre, droge, met weinig gras en struikgewas
begroeide vlakten, zien zij nog kans om in haar levensonderhoud te voorzien. Eenige vermijden de nabijheid van plaatsen, waar
de mensch zich gevestigd heeft; andere dringen zich als ongenoode gasten aan hem op, en volgen hem overal, waar hij zich metterwoon
nederzet, zelfs naar overzeesche gewesten. Zij bevolken huis en hof, schuur en stal, tuin en veld, weide en bosch, overal
richten zij met de scherpe werktuigen harer vraatzucht schade en onheil aan. Er zijn er maar weinige onder, die eenzaam of
bij paren leven; de meeste houden van gezelligheid; sommige soorten vormen soms ontzaglijk groote scharen<span id="d0e1111" class="corr" title="Bron: ">.</span> Bijna alle soorten vermenigvuldigen zich buitengewoon sterk, want het aantal jongen van een enkelen worp <a id="d0e1114"></a><span class="pagenum">[<a href="#d0e1114">299</a>]</span>wisselt van 6 tot 21 af; de meeste planten zich ieder verscheidene malen voort, zelfs in den winter.

</p>
<p>De Muizen plagen en kwellen den mensch op allerlei wijzen; hare eigenschappen stellen haar, naar &#8217;t schijnt, juist hiertoe,
in staat. Vlug en behendig in hare bewegingen, kunnen zij uitmuntend loopen, springen, klimmen, zwemmen; zij zien kans haar
lichaam door de nauwste openingen heen te wringen; wanneer zij geen toegangsopeningen vinden, maken zij die met haar scherp
gebit. Zij zijn tamelijk schrander en voorzichtig, maar tevens driest, brutaal, onbeschaamd, listig en moedig; hare zinnen
zijn over &#8217;t geheel genomen fijn, hoewel de reuk en het gehoor verreweg de overhand hebben. Haar voedsel bestaat uit alle
eetbare voortbrengselen van het planten- en dierenrijk: zaden, vruchten, wortels, schors, kruiden, gras, bloemen vormen haar
gewone voedsel; niet minder graag echter eten zij Insecten, vleesch, vet, bloed en melk, boter en kaas, huiden en beenderen;
wat zij niet opeten kunnen, knagen zij toch stuk, zooals b.v. papier en hout. Water drinken zij over &#8217;t algemeen slechts zelden:
daarentegen zijn zij buitengewoon verlekkerd op alle vloeistoffen die voedingsmiddelen bevatten, en wenden allerlei listen
aan om ze te verkrijgen. Zij vernielen altijd veel meer, dan zij gebruiken; door deze hebbelijkheid worden zij de onaangenaamste
vijanden van den mensch. Slechts zeer weinig Muizen zijn onschadelijke dieren en hebben wegens haar sierlijke gestalte, de
bevalligheid van hare bewegingen en haar innemend uiterlijk genade in onze oogen gevonden. Dit geldt vooral van de knapste
bouwkunstenaars van deze familie, die boven alle Zoogdieren uitmunten door de kunstige nesten, die zij vervaardigen, en die
door haar gering aantal en de kleine hoeveelheid voedsel, welke zij noodig hebben, niet veel last veroorzaken. Eenige soorten,
die gewesten van den kouden en gematigden aardgordel bewonen, houden winterslaap en brengen vooraf wintervoorraad bijeen;
andere ondernemen, tot tallooze scharen vereenigd, van tijd tot tijd verhuizingen, die echter in den regel noodlottig voor
haar zijn.

</p>
<p>Voor de gevangenschap zijn weinig soorten geschikt; want slechts een gering aantal laten zich gemakkelijk temmen en zijn verdraagzaam
ten opzichte van hare soortgenooten. De overige zijn ook in de kooi onaangename, onverdraagzame, bijtlustige gasten, die de
vriendschap, welke men haar bewijst, en de verzorging, die zij vereischen, slecht vergelden. Nuttig in den eigelijken zin
van &#8217;t woord zijn de Muizen nooit, want hoewel men van sommige soorten het vel gebruikt, of zelfs het vleesch eet, komen deze
geringe voordeelen niet in aanmerking nevens de ontzaglijke schade, die deze familie als geheel beschouwd aanricht.
</p>
<hr class="tb"><p>

</p>
<p>De <span class="letterspaced">Renmuizen</span> worden in een afzonderlijke onderfamilie (<i>Merionidinae</i>) geplaatst, omdat zij zich door verschillende eigenaardigheden van alle overige leden der familie onderscheiden; het meest
valt hiervan in &#8217;t oog de van voren tot achteren dicht behaarde staart.

</p>
<p>Haar verbreidingsgebied is beperkt tot Afrika, het zuiden van Azi&euml; en het zuidoosten van Europa. Bij voorkeur bewonen zij
gewesten, die in cultuur gebracht zijn; zij komen echter ook in de dorste vlakten en steppen voor, dikwijls zelfs in buitengewoon
grooten getale. De meeste graven op tamelijk geringen afstand van de oppervlakte onderaardsche gangen, waarin zij den dag
doorbrengen. Hare bewegingen zijn buitengewoon snel en vlug; enkele kunnen, naar het schijnt, groote sprongen doen.

</p>
<p>Wegens de verwoestingen, die de Renmuizen aanrichten op de akkers, worden zij door de bewoners van de landen, waar zij voorkomen,
evenzeer gehaat en vervolgd als onze Ratten.
</p>
<p class="tb"></p><p>

</p>
<p>De <span class="letterspaced">Zand-Renmuis</span> (<i>Psammomys obesus</i>) heeft ongeveer de grootte van onze Bruine Rat, maar een veel korteren staart, daar deze slechts 13 cM. lang is bij een totale
lichaamslengte van 32 cM.; van boven is zij roodachtig zandkleurig, zwart gesprenkeld, aan de zijden en van onderen lichtgeel.

</p>
<p>In Egypte ziet men deze Muis op zandige plaatsen van de Woestijn; zeer veelvuldig is zij ook op de hoopen puin, die alle steden
van het rijk der Pharaonen omgeven. Zij legt onderaardsche gangen en galerijen aan, die veelvuldig vertakt en tamelijk diep
zijn; het liefst doet zij dit onder en tusschen het lage kreupelhout en de weinig talrijke, kruipende planten, die de door
haar bewoonde plaatsen schraal genoeg bedekken en haar tevens het dagelijksch brood verschaffen. Daar zij zich ook over dag
voor haar woning vertoont, kan men haar gemakkelijk leeren kennen. Dikwijls ziet men 10 &agrave; 15 van deze dieren tegelijk rondloopen,
met elkander spelen en aan de een of andere plant knabbelen. De Zand-renmuis is van die leden der Knaagdieren-orde, welke
men voor de gezelligheid gevangen houdt, een van de aardigste. Zij wordt merkwaardig tam, komt uit haar hok, loopt onbevreesd
op de tafel rond, laat toe, dat men haar aanraakt en in de hand neemt, zonder aanstalten te maken om te bijten. De groote,
niet sterk uitpuilende oogen en de fraaie vacht dragen veel bij tot den aangenamen indruk, dien dit dier op den toeschouwer
maakt; ook de dichtbehaarde staart, met een zwarten haarkwast aan de spits, staat haar goed.
</p>
<hr class="tb"><p>

</p>
<p>De meest typische vertegenwoordigers van de familie&#8212;de <span class="letterspaced">Muizen</span> in engeren zin (<i>Murinae</i>) zijn, wat haar aard en hare handelingen betreft, ons maar al te wel bekend. Tot deze groep behooren ook die soorten, welke
zich met den mensch over de geheele wereld verbreid, en zich zelfs op de eenzaamste eilanden gevestigd hebben. Het is nog
niet zoo lang geleden dat deze dieren zich over de wereld begonnen te verspreiden; voor vele plaatsen is zelfs het jaar, waarin
zij voor &#8217;t eerst hier optraden, met juistheid bekend; thans echter hebben zij hun rondreis om de wereld volbracht. Nergens
is de mensch hun dankbaar voor de volhardende gehechtheid, die zij voor zijn persoon, zijn huis, zijn hof aan den dag leggen;
overal vervolgt en haat hij hen op de onmeedoogendste wijze; alle middelen stelt hij in &#8217;t werk om zich van hen te bevrijden,
toch blijven zij aan hem verknocht, trouwer nog dan de Hond, trouwer dan eenig ander dier. Ongelukkig zijn deze aanhankelijke
huisvrienden afschuwelijke gauwdieven; als echte spitsboeven uitgerust, weten zij zich overal te nestelen en bereiden hun
gastheer niets anders dan schade en verdriet. Hierdoor is het te verklaren, dat alle echte Muizen kortweg voor leelijke, akelige
dieren worden uitgescholden, hoewel zij in werkelijkheid in den regel dezen naam niet verdienen, maar veeleer sierlijke, bevallige,
aardige wezentjes zijn.

</p>
<p>Reeds door het gewone spraakgebruik worden in deze onderfamilie twee hoofdgroepen onderscheiden, de <span class="letterspaced">Ratten</span> en de <span class="letterspaced">Muizen</span>; deze verdeeling is ook wetenschappelijk juist. De Ratten zijn de plompste en leelijkste, de Muizen de lichtste en sierlijkste
vormen. Bij gene heeft de staart 200 &agrave; 270 uit schubben bestaande <a id="d0e1164"></a><span class="pagenum">[<a href="#d0e1164">300</a>]</span>ringen, bij deze 120 &agrave; 180; de eerstgenoemde hebben dikke en krachtige, de andere slanke en fijne voeten; de Ratten zijn in
volwassen toestand aanmerkelijk grooter dan hunne bevalliger verwanten.

</p>
<p>Het is nagenoeg zeker, dat de Ratten die tegenwoordig in Europa gevonden worden, hier oorspronkelijk niet inheemsch waren,
maar van elders zijn gekomen. Bij de schrijvers der oudheid komt slechts &eacute;&eacute;n enkel bericht voor, dat op Ratten betrekking
kan hebben. Welke soort <span class="smallcaps">Amyntas</span> bedoeld heeft in zijn door <span class="smallcaps">Aelianus</span> aangehaalde mededeeling, is nog niet uitgemaakt. De <span class="letterspaced">Zwarte Rat</span> is het eerst in Europa en ook in ons land verschenen of opgemerkt, op haar volgde de <span class="letterspaced">Bruine Rat</span>; bij deze beide heeft zich in den laatsten tijd nog gevoegd (althans in Zuid-Europa en ook reeds in sommige gewesten van
Zuid-Duitschland) de uit Egypte afkomstige <span class="letterspaced">Egyptische Rat</span> of <span class="letterspaced">Dakrat</span> (<i>Mus alexandrinus</i>). De Bruine Rat, de sterkste van de drie, verdrijft en vernietigt hare beide verwanten en heeft zich bijna overal meester
gemaakt van de alleenheerschappij. Het is te hopen, dat wij geen last krijgen van andere reislustige leden der Muizen-familie,
en vooral, dat wij verschoond zullen blijven van een immigratie der <span class="letterspaced">Hamsterrat</span> (<i>Mus</i> of <i>Cricetomys gambianus</i>), die onze Ratten niet alleen door haar grootte, maar ook door haar werkzaamheid ver overtreft en tegenwoordig aan de kooplieden
te Zanzibar meer moeite veroorzaakt dan alle Europeesche Ratten te zamen genomen: wij zouden, als dit dier tot ons kwam, eens
recht ondervinden wat een Rat kan uitrichten.

</p>
<p>Voor ons doel zal een beschrijving van de beide meest bekende soorten, de <span class="letterspaced">Zwarte Rat</span> en de <span class="letterspaced">Bruine Rat</span>, voldoende zijn.
</p>
<p class="tb"></p><p>

</p>
<p>De <span class="letterspaced">Zwarte Rat</span> (<i>Mus rattus</i>) heeft, met inbegrip van den 19 cM. langen staart, een lengte van 35 cM.; de bovendeelen zijn donker van kleur, bruinzwart,
de onderdeelen een weinig lichter, grauwzwart. De pooten hebben een grijsachtig bruine, zelden een iets lichtere kleur. Aan
den betrekkelijk slanken staart neemt men 260 &agrave; 270 uit schubben bestaande ringen waar. Albino&#8217;s (wezens die zich door gemis
van de huidkleurstof onderscheiden) komen onder haar niet zelden voor.


</p>
<div class="figure"><img border="0" src="images/p1300.jpg" alt="Zwarte Rat (Mus rattus). &#8532; v.d. ware grootte." width="720" height="456"><p class="figureHead"><span class="letterspaced">Zwarte Rat</span> (<i>Mus rattus</i>). &#8532; v.d. ware grootte.
</p>
</div><p>


</p>
<p>Wanneer deze soort voor &#8217;t eerst in Europa verschenen is, kan niet met zekerheid opgegeven worden. <span class="smallcaps">Albertus Magnus</span> is de eerste dierkundige, die de Zwarte Rat als een Duitsch dier vermeldt; zij was dus hier reeds in de 13e eeuw inheemsch.
<span class="smallcaps">Gesner</span> noemt haar een dier dat &#8220;menigeen beter kent, dan hem lief is&#8221;; de bisschop van Autun sprak in het begin der 15e eeuw de
banvloek der kerk over haar uit. &#8217;t Zou kunnen zijn, dat zij uit Perzi&euml; afkomstig is, waar zij tegenwoordig in ongeloofelijk
groot aantal voorkomt. Tot in de eerste helft van de vorige eeuw voerde zij in Europa de opperheerschappij; sinds dezen tijd
heeft de Bruine Rat haar dit gebied betwist, overal waar dit geschiedde, heeft zij moeten wijken. Toch is zij ook thans nog
over nagenoeg alle werelddeelen verbreid; zij komt echter slechts zelden in grooten getale voor, maar leeft bijna overal afzonderlijk
en ver uiteen. Naar het schijnt, is zij in Duitschland bijna overal verdwenen; toch zijn o.a. nog in Noordwest-Duitschland
(Bremen, Luneburg) en in <span id="d0e1233" class="corr" title="Bron: Thuringen">Th&uuml;ringen</span> (bij Rudolstad) woonplaatsen van de Zwarte Rat bekend. Prof. <span class="smallcaps">Ritzema Bos</span> schrijft hierover het volgende (Landbouwdierkunde, Dl. I, p. 97): &#8220;Dat langzamerhand de Zwarte Rat in Europa vermindert,
in vele streken zeldzamer wordt, of zelfs geheel verdwijnt, is het noodzakelijke gevolg van de voorrechten, welke de sterkere
overal in de natuur boven den zwakkere heeft. En dat dit niet alleen in bepaalde streken, maar in &#8217;t algemeen het geval is,
blijkt o.a. zeer duidelijk uit de prijslijsten van verschillende handelaars in opgezette dieren. Terwijl op die van voor 15
&agrave; 20 jaar de Zwarte Rat bijkans altijd naast de Bruine werd genoemd, en weinig duurder was dan deze, vindt men haar nu dikwijls
niet meer vermeld, of ten opzichte van de Bruine Rat verbazend in prijs gestegen.&#8212;Zooveel is zeker, dat een twintigtal jaren
geleden, de Zwarte Ratten ten onzent nog veel meer voorkwamen dan tegenwoordig, nu men ze in ons land bijna nergens meer in
aanzienlijke hoeveelheid aantreft. Voor tien tot vijftien jaren was de Zwarte Rat de heerschende soort in &#8217;t binnenste, oudste
gedeelte van de stad Groningen, het gedeelte dat door een aaneenschakeling van singels (de vroegere grachten der stad) van
het nieuwe gedeelte is afgescheiden. Een tijdlang hadden dus die singels de verspreiding van de Bruine Rat tegengegaan, die
<a id="d0e1239"></a><span class="pagenum">[<a href="#d0e1239">301</a>]</span>in &#8217;t nieuwe gedeelte der stad reeds de zwakkere zuster geheel had verdreven; natuurlijk werd weldra de kleine hinderpaal
overschreden, en thans vindt men in &#8217;t oudere gedeelte van Groningen, geloof ik, ook geen Zwarte Ratten meer; in elk geval
zijn ze er zeldzamer geworden, terwijl de sterkere Bruine Rat er nu de heerschappij voert.&#8221;

</p>
<p>De Zwarte Rat is den mensch gevolgd in alle klimaten der aarde; zij reisde met hem te land en over zee de wereld door. Ongetwijfeld
was zij vroeger in Amerika, Australi&euml; en Afrika niet inheemsch, maar de schepen brachten haar naar alle kusten, en van de
kusten trok zij al verder en verder het land in. Tegenwoordig vindt men haar ook in de zuidelijke gedeelten van Azi&euml;, met
name in Indi&euml;, in Afrika, vooral in Egypte, Barbarije en aan de Kaap de Goede Hoop, in Amerika, in Australi&euml;, en op de eilanden
in de Groote Zuidzee.
</p>
<p class="tb"></p><p>

</p>
<p>De <span class="letterspaced">Bruine Rat</span> (<i>Mus decumanus</i>) is aanmerkelijk grooter dan haar zwakkere mededingster, n.l. 42 cM. lang, met inbegrip van den 18 cM. langen staart, waarop
men ongeveer 210 geschubde ringen telt; de kleur van de bovendeelen is anders dan die van de onderdeelen; beide kleuren zijn
scherp van elkander gescheiden. De bovendeelen van kop, romp, ledematen en staart zijn bruinachtig grijs, de onderdeelen grijsachtig
wit. Soms komen aan de bovenzijde der voorvoeten bruinachtige haartjes voor; ook treft men zwarte, vale en bonte exemplaren
aan; voorts albino&#8217;s (wit met roode oogen). De bonte exemplaren zijn &ograve;f zwart met wit, &ograve;f grijs en wit; bijna altijd zijn
bij hen de kop, de hals, de schouders en de voorpooten, benevens een meer of minder breede streep over den rug, zwart (of
grijs), de overige deelen wit.


</p>
<div class="figure"><img border="0" src="images/p1301.jpg" alt="Bruine Rat (Mus decumanus). &frac12; v.d. ware grootte." width="720" height="472"><p class="figureHead"><span class="letterspaced">Bruine Rat</span> (<i>Mus decumanus</i>). &frac12; v.d. ware grootte.
</p>
</div><p>


</p>
<p>Met groote waarschijnlijkheid mag men aannemen, dat de Bruine Rat uit Indi&euml; en Perzi&euml; tot ons is gekomen. Aan <span class="smallcaps">Pallas</span> heeft men de eerste betrouwbare berichten over het doordringen van de Bruine Rat in Europa te danken. Deze onderzoeker bericht,
dat zij in den herfst van 1727 na een aardbeving in groote scharen uit de landen om de Kaspische zee naar den oostelijken
oever van den Wolga is verhuisd, en in Europa is binnengetrokken door bij Astrakan de rivier over te zwemmen. Vanhier uit
verbreidde zij zich schielijk over de westelijke landen. Bijna ter zelfder tijd, n.l. in 1732, werd zij op schepen uit Oost-Indi&euml;
naar Engeland overgebracht en begon nu vanhier uit haar reis om de wereld. In Oost-Pruisen verscheen zij in het jaar 1750,
te Parijs reeds in 1753, in Duitschland was zij reeds in 1780 overal veelvuldig; in Zwitserland kent men haar eerst sedert
het jaar 1809 en in Denemarken omstreeks dezelfden tijd als inheemsch dier. In het jaar 1755 kwam zij voor het eerst in Noord-Amerika
en vermenigvuldigde zich ook hier in zeer korten tijd ongeloofelijk snel, terwijl zij zich over een groot gebied verbreidde;
toch was zij in 1825 nog niet voorbij Kingston in Opper-Canada doorgedrongen en had in 1880 de bovenloop van den Missouri
nog niet bereikt. Alle door den oceaan bespoelde, bewoonbare gewesten, zelfs de eenzaamste en afgelegenste eilanden, dienen
echter tegenwoordig tot verblijfplaats aan de Bruine Rat. Grooter en sterker dan de Zwarte Rat, maakt zij zich overal meester
van de plaatsen waar deze vroeger rustig leefde; haar verbreiding neemt in dezelfde mate toe, als die van haar mededingster
afneemt.

</p>
<p>Door levenswijze, zeden en gewoonten, uiterlijk enz. stemmen beide Ratten zoozeer overeen, dat men de eene schildert, zoo
men de andere beschrijft. Wanneer men in &#8217;t oog houdt, dat de Bruine Rat zich bij voorkeur in de onderste localiteiten van
de gebouwen en vooral in vochtige kelders en gewelven, riolen, sluizen, zinkputten en aan de oevers van rivieren nestelt,
terwijl de Zwarte Rat meer voorliefde heeft voor het bovenste deel van het huis, voor koornzolders, dakkamers enz., zal er
niet veel overblijven, wat beide soorten van elkander onderscheidt. De eene zoowel als de andere neemt iedere ruimte in de
woning van den mensch als woonplaats voor lief, en bezoekt elke denkbare plaats, waar voedsel voor haar te vinden kan zijn.
Van den kelder tot aan den zolder, van de pronkkamer tot in het privaat, van het paleis tot in de hut, overal treft men haar
aan. Tegen haar beschermen geene omheiningen noch muren, geene <a id="d0e1269"></a><span class="pagenum">[<a href="#d0e1269">302</a>]</span>deuren of sloten: waar geen toegang bestaat, maken zij er een; door de sterkste eiken balken en door dikke muren knagen zij
zich gangen. Alleen wanneer men de fondamenten diep in den grond legt, alle voegen tusschen de steenen flink met stevig cement
aanvult, waarna het misschien als voorzorgsmaatregel nog noodig zal zijn, een laag glasscherven te midden van het metselwerk
aan te brengen, is men tamelijk goed tegen hen beveiligd.

</p>
<p>Het vernielen van de woningen, het afschuwelijke stukknagen en doorwoelen van de afscheidingen is nog maar het geringste van
de schade, die de Ratten kunnen aanrichten. Veel grooter nadeel brengen zij te weeg door hetgeen zij opeten. Al wat eetbaar
is, valt in haar smaak. De mensch eet niets wat ook niet door de Rat gegeten wordt, en zij bepaalt zich niet tot den voedselvoorraad,
maar maakt evenzeer gebruik van de dranken van den mensch. Er mankeert nog maar aan, dat de Ratten brandewijn en jenever leeren
drinken, om te kunnen zeggen, dat dit ongedierte alle voedings- en genotmiddelen die door het menschelijk geslacht zijn uitgevonden,
mede helpt opmaken. Niet tevreden met deze reeds zoo ruim voorziene spijskaart, vallen de Ratten ook zeer gretig op allerlei
andere voorwerpen en met name op levende wezens aan. De walgelijkste afval uit de huishouding van den mensch is in bepaalde
gevallen nog van haar gading, rottende krengen vinden in haar liefhebbers. Zij verslinden leder en hoorn, zaden en boomschors,
of liever gezegd alle mogelijke stoffen en dierlijken en plantaardigen oorsprong. Wat zij niet opeten kunnen, wordt toch stuk
geknaagd; op suikerriet- en koffie-plantages richten zij soms een ontzettende schade aan. Er zijn voorbeelden van bekend,
dat zij kleine kinderen bij levenden lijve opgegeten hebben; iedere eigenaar van kleinvee weet trouwens door ervaring, hoe
erg sommige van zijne huisdieren door de Ratten vervolgd worden. Zeer vette Zwijnen vreten zij gaten in &#8217;t lichaam, dicht
opeengepakte Ganzen knabbelen zij de zwemvliezen tusschen de teenen weg, jonge Eenden trekken zij onder water om ze te verdrinken,
den wilde-dieren-handelaar <span class="smallcaps">Hagenbeck</span> hebben zij eens drie jonge Olifanten gedood door de voetzolen van deze kolossale dieren stuk te knagen.

</p>
<p>Als zij buitengewoon veelvuldig zijn op een plaats, kan men het er werkelijk bijna niet meer uithouden. En er zijn plaatsen
waar zij in zoo grooten getale voorkomen, dat wij ons hiervan nagenoeg geen begrip kunnen vormen. In Parijs werden in den
tijd van vier weken niet minder dan 10.000 stuks Ratten in een enkel slachthuis doodgeslagen; in een vilderij in de nabijheid
van genoemde hoofdstad verslonden zij in een enkelen nacht 35 lijken van Paarden, zoodat er alleen de beenderen van overbleven.
Zoodra zij bemerken, dat de mensch tegenover haar machteloos is, neemt haar onbeschaamdheid op een waarlijk verbazende wijze
toe. <span class="smallcaps">Las Cases</span> verhaalt, dat <span class="smallcaps">Napoleon</span>, evenals de getrouwen, die den gevallen veroveraar in zijne ballingschap op St. Helena gevolgd waren, den 27en Juni 1816
zonder ontbijt moest blijven, omdat de Ratten gedurende den vorigen nacht in de keuken waren binnengedrongen en alles medegenomen
hadden. Zij waren op dit verbanningsoord in groote menigte voorhanden, zeer kwaadaardig en buitengewoon stoutmoedig. Gewoonlijk
hadden zij maar weinige dagen noodig om de muren en de houten beschotten van de eenvoudige woning van den keizer te doorknagen.
Terwijl <span class="smallcaps">Napoleon</span> aan den disch zat, kwamen zij in de eetzaal; na den maaltijd moesten de bedienden met deze Knaagdieren letterlijk oorlog
voeren om de gerechten van de tafel te kunnen nemen. Het plan om Hoenderen en ander pluimvee te houden moest opgegeven worden,
omdat de Ratten ze verslonden; zij haalden de Vogels &#8217;s nachts uit de boomen weg, waarop deze dieren zaten te slapen. In de
factorijen of gebouwen van de handelsondernemingen op verre kusten, waar met de ruilartikelen ook Bruine Ratten heengevoerd
werden, zijn deze dieren buitengewoon lastig, en richten zij soms groote schade aan. Alle reizigers, en vooral de verzamelaars
van planten en dieren, klagen er over, dat de Ratten dikwijls zeer zeldzame voorwerpen vernielden, die met groote moeite verkregen
waren en dat zij hen niet zelden door hare woeste gevechten en wilde drijfjachten op den bodem, langs de wanden en op de daken
van hun slaapvertrek in hun nachtrust stoorden.

</p>
<p>Ook de zeelieden zijn niet best over de Ratten te spreken, want er is geen schip, of het heeft deze kwelduivels aan boord.
Op de oude vaartuigen zijn zij niet uit te roeien, en de nieuwe nemen zij dadelijk in bezit, zoodra de eerste lading er in
gebracht wordt. Gedurende lange zeereizen vermenigvuldigen zij zich dikwijls op een ontzettende wijze, vooral als zij genoeg
voedsel kunnen vinden, en maken dan het verblijf op het schip bijna onverdragelijk. Toen het schip van den noordpoolreiziger
<span class="smallcaps">Kane</span> in de nabijheid van 80&deg; N.B. was vastgevroren, waren de Ratten aan boord zoo zeer in aantal toegenomen, dat zij een geweldige
schade aanrichtten. Men beproefde ze door verstikkende gassen te dooden. Alle luiken werden gesloten, en onder in &#8217;t schip
werd een mengsel van zwavel, rattenkruid en leder aangestoken. De bemanning bracht den kouden nacht van den laatsten September
op het dek door, in de hoop nu voor goed van het lastige ongedierte bevrijd te zullen zijn. Den volgenden morgen bespeurde
zij, dat dit middel niet gebaat had. De Ratten waren even gezond als altijd. Toen ontstak men in het hol van het schip een
groote hoeveelheid houtskolen, om de dieren te dooden door het gas (kooloxyde of kolendamp), dat bij de onvolledige verbranding
gevormd wordt. Na verloop van korten tijd was de gesloten ruimte zoo sterk met dit gas gevuld, dat twee lieden, die de onvoorzichtigheid
hadden er in neer te dalen, onmiddellijk bewusteloos op den grond vielen en niet dan na veel moeite weer op het dek gebracht
konden worden. Een lantaarn, die men in het ruim liet zakken, ging oogenblikkelijk uit; plotseling begon echter op een ander
gedeelte van het vaartuig een deel van de steenkool en ook van het houtwerk te gloeien; het gelukte eerst na groote inspanning,
en nadat de gezagvoerder in levensgevaar had verkeerd, het vuur te blusschen. Den volgenden dag vond men niet meer dan 28
lijken van Ratten; de overblijvende vermenigvuldigden zich v&oacute;&oacute;r den volgenden winter zoo sterk, dat men niets meer voor hare
aanvallen kon vrijwaren. Zij knaagden de pelzen, kleederen en schoenen stuk, nestelden zich in de bedden, sloegen haar verblijf
op in handschoenen, mutsen en voorraadkisten, verslonden de proviand en ontsnapten met veel list en sluwheid aan alle vervolgingen.
Men probeerde toen een ander middel. De schranderste en moedigste Hond werd in de gewone verblijfplaats van de Ratten, in
&#8217;t hol van &#8217;t schip, neergelaten, om daar de orde te herstellen; weldra echter bleek het uit het jammerlijk gehuil van dit
dier, dat het niet tegen de Ratten opgewassen was en dat deze ook nu nog den baas speelden. Men haalde den Hond uit zijn gevangenis
te voorschijn en bemerkte, dat de Ratten hem reeds de huid van de voetzolen afgevreten hadden. Later stelde een Eskimo <a id="d0e1292"></a><span class="pagenum">[<a href="#d0e1292">303</a>]</span>voor, de Ratten &eacute;&eacute;n voor &eacute;&eacute;n met pijlen dood te schieten; deze jager was zoo gelukkig, dat <span class="smallcaps">Kane</span>, die de buitgemaakte dieren liet koken, gedurende den langen winter voortdurend versch vleesch voor de soep had. Eindelijk
ving men een Vos levend; deze werd in het hol van het schip opgesloten, en scheen zich hier zeer wel te bevinden; hij leefde
zeer vergenoegd van de Ratten, die hij kon vangen zooveel hij verkoos.

</p>
<p>In alle lichaamsoefeningen zijn de Ratten zeer bedreven. Zij loopen snel en met behendigheid, klauteren uitmuntend en kunnen
zelfs langs vrij gladde muren omhoog gaan; zij zwemmen meesterlijk, weten een tamelijk ver afgelegen plek met zekerheid door
&eacute;&eacute;n sprong te bereiken en kunnen vrij goed graven, ofschoon zij dit niet graag lang achtereen doen. De sterkere Bruine Rat
is, naar het schijnt, nog behendiger dan de Zwarte; zij zwemt althans veel beter en steekt haar zwarte stamgenoot, naar het
schijnt, ook in het klauteren de loef af. Duiken kan zij bijna even goed als echte waterdieren. Zij beweegt zich in &#8217;t water
gemakkelijk genoeg om de eigenlijke bewoners van het vochtige element goed na te jagen. Dikwijls handelt zij alsof het water
haar eigenlijke woonplaats is. Als men haar schrik aanjaagt, neemt zij onmiddellijk de vlucht naar een rivier, een vijver
of een sloot. Als het noodig is, zwemt zij, zonder uit te rusten, den breedsten waterplas over, of loopt gedurende verscheidene
minuten over den bodem van dien plas voort. Hier te lande wordt de Bruine Rat daarom dikwijls &#8220;Waterrat&#8221; genoemd. De Zwarte
Rat begeeft zich alleen in den uitersten nood te water, ofschoon zij eveneens in de zwemkunst zeer goed bedreven is.

</p>
<p>Onder hare zinnen staan het gehoor en de reuk bovenaan, vooral het gehoor is voortreffelijk, doch ook haar gezicht is niet
slecht, en van haar smaak geven de Ratten maar al te dikwijls deugdelijke bewijzen in de provisiekast, waar zij altijd de
lekkerste spijzen weten te vinden. Van hare verstandelijke vermogens behoef ik na het voorafgaande niet veel meer te zeggen.
Men kan waarlijk niet ontkennen, dat zij verstandig zijn, en evenmin, dat men bij haar een berekenende list en een zekere
sluwheid waarneemt, die vooral blijken uit de wijze waarop zij aan de meest verschillende gevaren weten te ontkomen.

</p>
<p>Zooals reeds gezegd is, woedt er tusschen de beide soorten van Ratten een eeuwigdurende strijd, waarvan het sneuvelen der
zwakste partij altijd het einde is. Maar Ratten van dezelfde soort bevechten elkander eveneens onverpoosd. Op plaatsen, waar
zij veelvuldig zijn, houden des nachts de beweging en het geraas geen oogenblik op; want de strijd houdt ook dan nog aan,
als een deel der strijders reeds op de vlucht geslagen is. Zeer oude, bijtlustige mannetjes worden soms door hunne stamgenooten
in den ban gedaan en zoeken een stille, eenzame plaats op, waar zij brommig en ontevreden hunne laatste levensjaren doorbrengen.

</p>
<p>Reeds meermalen heeft men er over gestreden, hoe de Ratten het aanleggen om eieren te vervoeren, zonder ze te breken. Onzekerheid
over haar handelwijze kan niet meer bestaan, sedert een onderzoeker als <span class="smallcaps">K. von Dalla Forre</span> de volgende, in &#8217;t jaar 1880 door hem zelf waargenomen handelingen van de Ratten heeft openbaar gemaakt. &#8220;In den kelder van
een huis te Innsbruck werden in dezen winter telkens weer eenige eieren vermist, die men hier voor het koude jaargetijde bewaard
had. Natuurlijk viel de verdenking in de eerste plaats op de dienstbode, die nu alles in het werk stelde om haar onschuld
te bewijzen, maar&#8212;te vergeefs. Om uit dezen onaangenamen toestand te geraken ging zij op de loer liggen en werd hierdoor getuige
van de list, die de diefachtige Ratten aanwenden om in &#8217;t bezit van de eieren te komen. De eieren lagen ongeregeld op een
hoop bijeen; begeerig naar buit kwam een Rat uit haar schuilhoek te voorschijn, weldra gevolgd door een tweede. De eerste
vatte een ei met de voorpooten aan en schoof het, door de andere Rat geholpen, een weinig op zijde, zoover zij het met eenige
krachtige rukken brengen kon. Hierop vatte de eerste Rat het ei met de voorpooten aan en omvaamde het stevig, op de wijze
waarop de Spinnen haar eierzak vasthouden. Natuurlijk kon zij zich nu niet meer bewegen, daar de voorpooten gebruikt moesten
worden voor &#8217;t vasthouden van den buit. Toen greep de tweede Rat den staart van de eerste met den bek en trok haar in groote
haast en zonder eenigen omslag te maken naar het gat, waaruit zij gekomen waren! De geheele handeling&#8212;waarin zij, naar het
aantal ontbrekende eieren te rekenen, reeds tamelijk geoefend waren,&#8212;duurde nauwelijks 2 minuten; &eacute;&eacute;n uur nadat het diefachtige
paar van het schouwtooneel verdwenen was, kwam het opnieuw voor den dag, stellig met dezelfde bedoeling als vroeger. Door
de welwillendheid van de familie, in welker huis het beschreven voorval plaats had, werd ik in staat gesteld om ooggetuige
te zijn van zulk een verschijnsel, dat naar de dienstbode verzekerde, steeds op dezelfde wijze plaats had.&#8221;

</p>
<p>Ongeveer een maand na de paring werpen de wijfjes 5 &agrave; 21 jongen, kleine, allerliefste diertjes, waarin iedereen behagen zou
scheppen,&#8212;als het maar geen Ratten waren. <span class="smallcaps">Dehne</span>, die albino&#8217;s van de Bruine Rat in den gevangen staat heeft waargenomen, zegt van de eerste jeugd der jongen en van de wijze,
waarop de moeder met hen omgaat, het volgende: &#8220;Den 1en Maart 1852 kreeg ik van een witte Rat zeven jongen. Het oude dier
had zich in de kooi van ijzerdraad een dicht nest van stroo vervaardigd. De jongen waren zoo groot als Meikevers en hadden
een bloedroode kleur. Bij elke beweging, die de moeder maakte, lieten zij een fijn, doordringend gepiep hooren. Den 8en waren
zij reeds tamelijk wit. Van den 13den tot den 16den werden hunne oogen geschikt om te zien. Den 18den des avonds kwamen zij
voor de eerste maal te voorschijn; toen de moeder echter bemerkte, dat ik naar hen keek, nam zij ze &eacute;&eacute;n voor &eacute;&eacute;n in den bek
en bracht ze weder in het nest. Enkele kwamen echter weder door een andere opening te voorschijn. Het waren allerliefste diertjes
van de grootte van Dwergmuizen, met staarten van 8 cM. lang. Den 21en hadden zij reeds de grootte van een Gewone of Huismuis,
den 28en den omvang van een Boschmuis bereikt. Zij zogen nog nu en dan (ik zag ze zelfs den 2en April nog zuigen), speelden
onderling, vervolgden elkander en krakeelden; dit alles deden zij zoo vlug en op zulk een aardige wijze, dat het een lust
was er naar te zien. Soms gingen zij tot afwisseling op den rug van haar moeder zitten, en lieten zich door haar ronddragen.
Zij waren veel potsierlijker dan de witte Huismuizen.&#8212;Den 9en April scheidde ik de moeder van hare jongen, en plaatste haar
weder bij het mannetje. Den 11en Mei wierp zij nogmaals een aantal jongen. Van de dieren, die den 1en Maart geboren waren,
had ik sedert het begin van April een paar in een groot glas, met een opening van 20 cM. middellijn, afgezonderd gehouden,
en reeds den 11en Juni des namiddags, dus toen zij 103 dagen oud waren, kreeg ik van hen 6 jongen. In weerwil van de wijdte
van <a id="d0e1313"></a><span class="pagenum">[<a href="#d0e1313">304</a>]</span>het glas, scheen de moeder van oordeel te zijn, dat de ruimte voor hare jongen te klein was. Tevergeefs trachtte zij een grooter
nest samen te stellen, waarbij zij dikwijls de arme kleintjes zoozeer verstopte, dat er niets meer van hen te zien was; zij
zocht ze echter altijd weer bijeen. Zij zoogde hare jongen tot den 23en zeer goed; de kleine dieren waren reeds een weinig
wit behaard; doch op eens waren zij allen verdwenen. De moeder had ze opgegeten!&#8221;&#8212;<span class="smallcaps">Reichenbach</span> deed verscheidene malen achtereen dezelfde ervaring op.

</p>
<p>Goed verzorgde Ratten, die men onder nauw toezicht houdt, worden zoo tam, dat zij veilig aangeraakt kunnen worden en tot tijdverdrijf
voor de kinderen kunnen dienen; ook kan men ze er aan gewennen zich vrij in huis, hof en tuin te bewegen; zij loopen hare
verzorgers als Honden na, komen, als zij geroepen worden, kortom, zij zijn dan huis- of kamerdieren in de beste beteekenis
van &#8217;t woord.

</p>
<p>Bij de Ratten in de vrije natuur komt soms een zeer eigenaardige ziekte voor. Verscheidene van deze dieren groeien met de
staarten aaneen, en vormen dan een zoogenaamden &#8220;rattenkoning.&#8221; Van dit monster, dat men thans in verscheidene verzamelingen
zien kan, heeft men zich in vroegere tijden vaak een geheel verkeerde voorstelling gevormd. Vroeger meende men, dat de rattenkoning,
versierd met een gouden kroon, op een aantal innig met elkander vergroeide Ratten gezeten was, en van den zetel den geheelen
rattenstaat bestuurde. Het feit, dat men soms een aantal Ratten vindt, welker staarten stevig dooreengeward zijn, zoodat zij
zich niet bewegen kunnen, en die daarom door medelijdende soortgenooten gevoederd moeten worden, heeft aanleiding gegeven
tot dit sprookje. Het zou kunnen zijn, dat het samenkleven der staarten een gevolg is van het uitzweeten van een stof, die
veroorzaakt wordt door een besmettelijke ziekte; tot nu toe heeft men hierover nog geen zekerheid gekregen. In Altenburg bewaart
men een rattenkoning, die uit 27 Ratten bestaat; ook in Erfurt en in Lindenau heeft men er gevonden.

</p>
<p>Tallooze middelen zijn reeds aangewend om de Ratten te verdelgen. Allerlei soorten van vallen worden te dien einde met meer
of minder goed gevolg gebruikt. Om te maken dat zij goeden dienst kunnen doen, moet men dikke handschoenen aantrekken om ze
te stellen, want de lucht, die de aanraking met de hand achterlaat, is genoeg om de Ratten te waarschuwen. Oude Ratten, die
reeds andere stamgenooten hebben zien vangen, zijn bijna niet in een val te lokken. Als de dieren bemerken, dat zij zeer hevig
vervolgd worden, verhuizen zij niet zelden, doch komen weder, zoodra de vervolging ophoudt. En, als zij zich ergens op nieuw
vertoonen, vermenigvuldigen zij zich in korten tijd zoo sterk, dat de last, die men van hen ondervindt, weer even hevig is
als vroeger. De meest gebruikelijke middelen tot verdelging van de Ratten zijn verschillende vergiften, die men neerlegt op
de plaatsen, waar deze dieren zich bij voorkeur ophouden. Het toepassen van dit middel verdient echter afkeuring, niet alleen
omdat de Ratten door het vergif op een wreede wijze doodgemarteld worden, maar ook, omdat zij dikwijls een deel van het door
haar gebruikte voedsel weer uitbraken, en zoodoende in sommige gevallen de voedingsmiddelen, die men tegen hen beveiligen
wil vergiftigen, en het leven van andere dieren of van den mensen in gevaar brengen. Beter is het een mengsel van mout en
ongebluschte kalk voor de Ratten neer te zetten; als zij hiervan gegeten hebben, zullen zij zeer dorstig worden; door het
water, dat zij drinken, wordt de kalk gebluscht, hetwelk den dood van het dier ten gevolge heeft.

</p>
<p>Een uitmuntende rattenval, welker uitvinding het menschelijk hart geen eer aandoet, doch veeleer een welsprekend bewijs levert
van de arglistigheid van den aartsvijand der dieren, wordt door <span class="smallcaps">Lenz</span> beschreven: Op door de Ratten druk bezochte looppaden, b.v. tusschen stallen, in de nabijheid van privaten, riolen en op
dergelijke plaatsen, graaft men een kuil van omstreeks vier voet diepte en bekleedt deze van binnen met gladde, platte steenen
of tegels. Een vierkante tegel van 3 voet zijde vormt den bodem van den kuil, vier anderen die naar boven toe smaller worden,
de zijden. De vierkante opening van den kuil moet slechts half zoo wijd zijn als de bodem, zoodat alle zijwanden naar binnen
overhellen, waardoor het aan een Rat, die in dezen kuil gevallen is, onmogelijk wordt, er weder uit te komen. Nu giet men
op den bodem van den kuil een weinig gesmolten vet, een weinig met water verdunden honig en andere sterk riekende stoffen,
plaatst daarop omgekeerd een bloempotje van ongeveer 5 cM. hoogte, dat, na met honig doortrokken en met ma&iuml;s, tarwe, haver,
een weinig gebraden spek en andere lekkernijen voor de Ratten gevuld te zijn, met cement aan den bodem van den kuil bevestigd
wordt; door de nauwe opening aan den top van het potje verbreidt zich de geur van den voor Ratten niet bereikbaren inhoud.
Op den bodem van den kuil wordt vervolgens heede gestrooid, terwijl men de opening van den kuil met een rooster bedekt om
te verhoeden dat een kip of een jong, onervaren huisdier er in valt. Vervolgens heeft men zich niet meer met den val te bemoeien.
&#8220;Aangelokt door den aangenamen etensreuk en de voor ligplaats zoo goed geschikte heede,&#8221; schrijft <span class="smallcaps">Lenz</span>, &#8220;springt de Rat vroolijk en vol verwachting in den afgrond. Het ruikt daar zoo heerlijk naar spek, honig, kaas en zaden,
dat het Knaagdier aan de verleiding geen weerstand kan bieden. Doch ook in den kuil moet het met den reuk van al dat lekkers
tevreden zijn, omdat het etenspotje ontoegankelijk is.&#8221; De eerste Rat, die in den kuil springt, wordt, gelijk licht te begrijpen
is, weldra door een woedenden honger gekweld, tevergeefs slooft zij zich af om uit deze afschuwelijke gevangenis te ontsnappen.
Daar valt een tweede lekkerbek naar beneden. Wel is dat voor de eerste gevangene een heugelijk feit! De lotgenooten besnuffelen
elkander, beraadslagen misschien ook over wat in het gegeven geval gedaan moet worden; de eerste gevangene is echter veel
te hongerig om naar lange verhandelingen te luisteren. Haar leege maag noopt haar tot den strijd, een verwoed gevecht, een
duel op leven en dood neemt een aanvang en de eene gevangene vermoordt de andere. Als de oorspronkelijke bewoner van de val
overwinnaar blijft, zal hij oogenblikkelijk het lijk van zijn metgezel verslinden; als de tweede de zege behaalt, zal hetzelfde
eenige uren later plaats hebben. Slechts hoogst zelden vindt men drie Ratten tegelijkertijd in deze val; den volgenden dag
is het aantal gevangenen stellig met &eacute;&eacute;n verminderd. Om kort te gaan, de eene gevangene vreet de andere op; de kuil blijft
altijd tamelijk schoon, doch is een moordhol in de vreeselijkste beteekenis van het woord.

</p>
<p>De natuurlijke vijanden van de Ratten&#8212;vooral de Uilen, Raven, Bunzingen, Wezels, Katten en sommige Honden&#8212;zijn nog de beste
verdelgers van deze dieren. Het komt echter dikwijls voor, dat een Kat geen aanval op een Rat durft ondernemen; vooral de
Bruine Rat wordt door haar geschuwd. <span class="smallcaps">Dehne</span> zag <a id="d0e1337"></a><span class="pagenum">[<a href="#d0e1337">305</a>]</span>v&oacute;&oacute;r de riolen van Hamburg, Honden, Katten en Ratten vreedzaam bij elkander rondloopen; geen dezer dieren dacht er aan, het
andere den oorlog aan te doen.&#8212;Ook ik zou vele voorbeelden kunnen aanhalen van Katten, die zich niet met de Ratten inlaten.
Evenals bij de andere huisdieren dappere en lafhartige individu&euml;n voorkomen, vindt men ook bij de Katten gezinnen, welker
leden zich door grooten moed onderscheiden en hartstochtelijke liefhebbers zijn van de rattenjacht, nevens andere die hiervoor
den moed missen. Het kost aan de Kat in &#8217;t eerst veel moeite, een zoo kwaadaardig Knaagdier te overwinnen. Een van onze Katten
ving reeds Ratten, toen zij te nauwernood het derde gedeelte van haar definitieve grootte had bereikt. Zij vervolgde de prooi
met zulk een ijver, dat zij zich eens door een sterke Rat over het geheele erf en tot aan een muur liet voortslepen, zonder
haar vijand los te laten, die zij eindelijk door een flinken beet buiten gevecht wist te stellen. Na dezen dag is zij de verwoedste
vijandin der Ratten gebleven, en heeft zij ons huis bijna geheel van dit ongedierte gezuiverd. Het is hiervoor trouwens niet
eens volstrekt noodig, dat een Kat aanhoudend Ratten vangt; zij verdrijft ze reeds door haar voortdurend rondsluipen in stallen
en schuren, in kamers en kelders. Het is te begrijpen, dat de Ratten het zeer onaangenaam vinden, met haar aartsvijandin onder
&eacute;&eacute;n dak te wonen. Zij zijn dan geen oogenblik veilig. Onhoorbaar komt de Kat in &#8217;t holste van den nacht aansluipen; geen enkel
waarschuwend geritsel verraadt haar nadering; in alle gaten loeren haar groenachtige onheilspellende, glinsterende oogen;
naast de meest bezochte looppaden der Ratten ligt zij op een verborgen plaats in hinderlaag, en, voordat deze dieren eenig
gevaar vermoeden, bespringt zij er een van, en houdt het met hare puntige klauwen en scherpe hoektanden zoo stevig vast, dat
het maar zelden den dans ontspringen, den dood ontloopen kan. Zulk een leven is zelfs voor een Rat niet om uit te houden.
Zij verhuist liever naar een plaats waar haar minder zorgen kwellen. De Kat is dus de beste helpster van den mensch in zijn
strijd tegen de listige Knaagdieren. De Bunzing en de Wezel bewijzen ons in dezen bijna even belangrijke diensten, de eerstgenoemde
binnenshuis, de andere in den tuin en in de nabijheid van schuren en stallen. Tegen de schade, die deze Roofdieren ons kunnen
veroorzaken, door van tijd tot tijd eieren, Duiven, kuikens, of ook wel Hoenderen te rooven, kan men voorzorgsmaatregelen
nemen: men kan er voor zorgen, dat het kippenhok en de duiventil behoorlijk gesloten en ontoegankelijk zijn; tegen de Ratten
baten zulke maatregelen echter niet. Het is daarom wenschelijk, dat de genoemde slanke roovers beschermd worden en gespaard
blijven, zooveel zulks mogelijk is.
</p>
<p class="tb"></p><p>

</p>
<p>Veel liefelijker, bevalliger en sierlijker dan de leelijke, langstaartige gauwdieven, die zooeven beschreven werden, zijn
de <span class="letterspaced">Muizen</span>; ook zij echter zijn, in weerwil van haar fraaie gestalte en haar vroolijk en proper uiterlijk, groote vijanden van den mensch
en worden door hem bijna met dezelfde woede vervolgd als hare grootere en minder bevallige verwanten. Men kan gerust verzekeren,
dat iedereen een Muis, die in een hokje is opgesloten, een aardig dier zal noemen; zelfs de dames, die in den regel een hevige,
ofschoon volkomen ongegronde vrees koesteren voor een Muis, die haar in de keuken of in den kelder voorbijloopt, zullen bij
het zien van een gevangen Muis moeten erkennen, dat zij een lief schepseltje is. Te verwonderen is het echter niet, dat de
scherpe knaagtanden en de snoepzucht der Muis zelfs een teeder vrouwenhart met ergernis en toorn vervullen kunnen. Het is
waarlijk niet aangenaam, dat men voortdurend bezorgd moet zijn voor het behoud van alle levensbehoeften, zelfs wanneer zij
achter slot en grendel geborgen zijn; het is om uit zijn vel te springen, dat er eigenlijk geen plekje in &#8217;t geheele huis
te vinden is, waar men geheel alleen baas kan zijn en niet lastig gevallen wordt door die kleine, viervoetige indringers,
die zelfs toegang weten te verkrijgen tot plaatsen, die voor de Ratten ontoegankelijk zijn. Natuurlijk is het daarom, dat
tegen haar een verdelgingsstrijd wordt gevoerd, die waarschijnlijk nimmer eindigen zal.


</p>
<div class="figure"><img border="0" src="images/p1305.jpg" alt="Huismuis (Mus musculus). &#8536; v.d. ware grootte." width="720" height="530"><p class="figureHead"><span class="letterspaced">Huismuis</span> (<i>Mus musculus</i>). &#8536; v.d. ware grootte.
</p>
</div><p>


</p>
<p>In Nederland leven drie soorten van Echte Muizen, n.l. de <span class="letterspaced">Huismuis</span>, de <span class="letterspaced">Boschmuis</span> en de <span class="letterspaced">Dwergmuis</span>. Vooral de eerste en de laatste verdienen een uitvoeriger beschrijving, ofschoon ook de Boschmuis den <a id="d0e1366"></a><span class="pagenum">[<a href="#d0e1366">306</a>]</span>mensch maar al te dikwijls te na komt en een kennismaking met dit diertje derhalve noodzakelijk is. De beide eerstgenoemde
worden overal onmeedoogend vervolgd; de laatstgenoemde echter vindt, zoolang zij niet al te driest wordt, wegens haar buitengewoon
sierlijke gestalte, hare lieftalligheid en eigenaardige levenswijze, genade in de oogen van den heer der schepping.


</p>
<div class="figure"><img border="0" src="images/p1306.jpg" alt="Brandmuis (Mus agrarius) en Boschmuis (Mus sylvaticus). &#8538; v.d. ware grootte." width="720" height="524"><p class="figureHead"><span class="letterspaced">Brandmuis</span> (<i>Mus agrarius</i>) en <span class="letterspaced">Boschmuis</span> (<i>Mus sylvaticus</i>). &#8538; v.d. ware grootte.
</p>
</div><p>


</p>
<p>Hoewel men de <span class="letterspaced">Brandmuis</span> of <span class="letterspaced">Akkermuis</span> tot dusver nog niet met volkomen zekerheid als bewoner van ons land heeft leeren kennen, is het toch wenschelijk ook haar
hier te vermelden; daar zij in Duitschland op betrekkelijk korten afstand van onze grenzen op sommige plaatsen talrijk voorkomt
en groote schade aanricht, waaruit de mogelijkheid voortvloeit, dat zij te eenigertijd ook hier te lande waargenomen zal worden.

</p>
<p>De <span class="letterspaced">Gewone Muis</span> of <span class="letterspaced">Huismuis</span> (<i>Mus musculus</i>), hoewel fijner en sierlijker gebouwd en ook aanmerkelijk kleiner dan de Zwarte Rat, vertoont door haar gestalte met deze
eenige overeenkomst. Haar lengte bedraagt 18 cM., met inbegrip van den 9 cM. langen staart. Op dit lichaamsdeel vindt men
180 uit schubben bestaande ringen. De vacht van deze Muis is &eacute;&eacute;nkleurig; de geelachtig of grijsachtig zwarte kleur der bovendeelen
gaat onmerkbaar in de iets lichtere kleur der onderdeelen over; de voeten en de teenen zijn geelachtig grijs.

</p>
<p>De <span class="letterspaced">Boschmuis</span> (<i>Mus sylvaticus</i>) wordt nagenoeg 23 cM. lang; van deze lengte komt ongeveer de helft op den staart, die tennaastenbij 150 uit schubben bestaande
ringen bezit. Haar vacht is tweekleurig. De bovendeelen van het lichaam zijn grijs met een bruinachtig gele tint; de onderdeelen
en ook de voeten zijn wit van kleur; de beide genoemde kleuren zijn scherp van elkander gescheiden. De Huismuis en de Boschmuis
verschillen van de Brandmuis en de Dwergmuis, door de grootere lengte harer ooren, die, tegen de zijden van den kop aangedrukt,
het oog bereiken, wat bij de beide andere soorten niet het geval is. &#8220;De bijzonder lange achterpooten maken, dat deze Muis
zich veel meer huppelend, springend voortbeweegt dan de andere Muizen. Daarom wordt zij in sommige gedeelten van Groningen
wel &#8216;<span class="letterspaced">Springer</span>&#8217; genoemd.&#8221; (<span class="smallcaps">Ritzema Bos</span>.)

</p>
<p>De <span class="letterspaced">Brandmuis</span> of <span class="letterspaced">Akkermuis</span> (<i>Mus agrarius</i>) wordt omstreeks 19 cM. lang, met inbegrip van den 8&frac12; cM. langen staart. De bovenste deelen van het lichaam zijn bruinachtig
rood met een zwarte, overlangsche streep op den rug; de benedendeelen en de voeten zijn wit, welke kleur scherp begrensd is;
dit dier is dus driekleurig. De staart heeft ongeveer 120 uit schubben bestaande ringen.

</p>
<p>De lichaamslengte van de <span class="letterspaced">Dwergmuis</span> (<i>Mus minutus</i>) bedraagt slechts 12 &agrave; 13 cM., waarvan nagenoeg 6 cM. op den staart komen. De hoogte in de schouderstreek bedraagt slechts
2&frac14; cM., het gewicht wisselt af van 4 tot 8&frac12; gram. De Dwergmuis draagt dus haar naam met recht; er bestaat slechts &eacute;&eacute;n inheemsch
Zoogdier, dat kleiner is, n.l. de Dwerg-spitsmuis. De kleur van de vacht is tamelijk verschillend. Gewoonlijk is zij tweekleurig:
de bovenzijde van &#8217;t lichaam is dan bruinachtig rood met geelachtige tint, de onderzijde is wit, evenals de teenen; de afscheiding
tusschen deze beide kleuren is zeer scherp. De kleur van de bovendeelen kan echter meer of minder donker zijn, ook wel meer
roodachtig of meer bruinachtig, meer grauw of meer geel; het kan voorkomen, dat de kleur van de bovenzijde niet zeer scherp
afgescheiden is van die der onderzijde. Bij jonge dieren zijn voorts de verhoudingen tusschen de afmetingen der verschillende
lichaamsdeelen anders dan bij oude; ook hebben zij een andere, meer grijze kleur.

</p>
<p>Al deze Muizen vertoonen in woonplaats, levenswijze en uiterlijk veel overeenkomst met elkander, ofschoon ieder van deze dieren
eigenaardigheden heeft. In &eacute;&eacute;n opzicht stemmen de drie eerstgenoemde overeen, n.l. dat zij, althans van tijd tot tijd, een
groote voorliefde voor de verblijfplaats van den mensch laten blijken. Alle drie komen zij, vooral des winters, veelvuldig
in de huizen voor, zoowel in den kelder als op den zolder, in de kamers zoowel als in de keuken. De Huismuis is hier echter
veelvuldiger dan hare verwanten. De Dwergmuis zouden wij hier nog bij kunnen noemen, daar zij in den winter dikwijls in groot
aantal voorkomt onder koornschelven, of ook wel in schuren, waar zij met de ingeoogste producten wordt binnengebracht. <a id="d0e1437"></a><span class="pagenum">[<a href="#d0e1437">307</a>]</span>Geen van de drie eerstgenoemde soorten is uitsluitend gebonden aan de woonplaats, waaraan zij haar naam ontleent; de Boschmuis
leeft even goed van tijd tot tijd in schuren en huizen als op het veld; de Akkermuis wordt evenmin uitsluitend op akkers aangetroffen
als de Huismuis zich uitsluitend tot de woningen van den mensch bepaalt. De namen dezer dieren duiden eenvoudig de woonplaats
aan, die bij voorkeur door hen gekozen wordt.
</p>
<p class="tb"></p><p>

</p>
<p>De <span class="letterspaced">Huismuis</span> was reeds in overouden tijd een getrouwe metgezel van den mensch; zij wordt reeds door <span class="smallcaps">Aristoteles</span> en <span class="smallcaps">Plinius</span> als een zeer veelvuldig voorkomend dier vermeld; <span class="smallcaps">Albertus Magnus</span> heeft haar nauwkeurig beschreven. Tegenwoordig is zij over de geheele wereld verbreid. De Huismuis koloniseerde de aardoppervlakte
tegelijk met den mensch; zij volgde hem tot in het barre noorden en tot in de hoogst gelegen Alpenhutten. Waarschijnlijk zijn
er slechts weinig plekjes op den aardbol te vinden, waar dit dier in den tegenwoordigen tijd nog niet voorkomt; bovendien
kan van deze plaatsen alleen gezegd worden, dat het er tot nog toe niet waargenomen is, niet, dat het er ontbreekt. Zoo wordt
b.v. bericht, dat men op de Soenda-eilanden geen Muizen vindt.&#8212;Alle gedeelten van de woning van den mensch dienen haar tot
verblijfplaats. Op het land leeft zij gedurende het gunstige jaargetijde ook wel buitenshuis, n.l. in den tuin of in naburige
velden en boschjes; in de stad bepaalt zij zich tot de woonhuizen en bijgebouwen. Hier vindt zij in elke spleet, in elke holte,
kortom in elk hoekje, waarin zij wegkruipen kan, een voldoende schuilplaats, vanwaar uit zij hare strooptochten onderneemt.

</p>
<p>De Huismuis is een buitengewoon behendig en beweeglijk dier. Met zeer groote snelheid loopt zij over den vlakken grond; zij
klimt voortreffelijk, springt erg ver en huppelt dikwijls gedurende geruimen tijd met korte sprongen over den bodem voort.
Bij gevangen Muizen kan men zeer goed waarnemen, hoe behendig ze al deze bewegingen maken. Als men een Muis op een schuins
omhoog gespannen touw of op een stokje laat loopen, slingert zij, zoodra zij het evenwicht verliest, haar staart schielijk
om het touw of om het stokje, herstelt hierdoor het evenwicht en klimt vervolgens verder. Als men haar op een zeer buigzamen
halm neerzet, klimt zij omhoog, totdat zij den top van den halm bereikt heeft; als de halm door haar gewicht nedergebogen
wordt, gaat zij er met den rug naar onderen gericht aan hangen en daalt vervolgens langzaam naar beneden, zonder ooit in verlegenheid
te komen. Bij het klimmen bewijst de staart haar belangrijke diensten. Muizen, wien men een stuk van den staart had afgesneden
om haar een vreemd voorkomen te verschaffen, waren niet meer in staat in &#8217;t klimmen met hare langstaartige zusters te concurreeren.
Allerliefst zijn de verschillende houdingen, die de Muizen aannemen kunnen. Elke buiging, elke beweging geschiedt met gratie.
Zelfs wanneer de Muis stilzit, ziet zij er bevallig uit; den aangenaamsten indruk brengt zij echter teweeg, wanneer zij, volgens
de gewoonte der Knaagdieren, op haar achterste rust en zich met hare voorpooten reinigt en wascht. Zij kan nog wel andere
kunstjes doen, o.a. zich geheel en al op de achterpooten oprichten, evenals de mensch, en zoo zelfs eenige schreden doen.
Hierbij maakt zij slechts van tijd tot tijd van haar staart als steunsel gebruik. Zij is ook in &#8217;t zwemmen ervaren, ofschoon
zij slechts in gevallen van hoogen nood te water gaat. Als men haar in &#8217;t water werpt, ziet men, dat zij zich bijna even snel
als de Waterrat en de Dwergmuis voortbeweegt, en naar de eerste beste droge plaats zwemt om erop te klimmen en zich in veiligheid
te stellen. Hare zintuigen zijn uitmuntend; zij hoort het zwakste gedruisch en heeft een zeer fijnen reuk, waardoor zij zelfs
ver verwijderde voorwerpen kan waarnemen; ook kan zij vrij goed zien, des nachts misschien beter dan over dag. Ieder, die
de levenswijze van de Huismuis nagaat, zal haar schranderheid bewonderen. Zoo boosaardig, arglistig en bijtlustig de Ratten
zijn, zoo goedaardig en vreedzaam is zij. Bekend is haar nieuwsgierigheid; alles wordt door haar op de zorgvuldigste wijze
onderzocht. Hare listigheid en schranderheid doen haar spoedig inzien, waar zij geduld wordt en waar niet; overal, waar men
haar met vrede laat, geraakt zij mettertijd zoozeer aan den mensch gewoon, dat zij in zijn tegenwoordigheid heen en weer loopt
en hare bezigheden verricht, alsof zij geen stoornis te vreezen heeft. Reeds na een gevangenschap van weinige dagen gedraagt
zij zich allerliefst; zelfs oude Muizen worden nog tamelijk mak; de jonge echter overtreffen de meeste Knaagdieren, die geschikt
zijn om gevangen gehouden te worden, door hare goedaardigheid en argeloosheid. Merkwaardig is de liefde voor de muziek, die
bij de Muizen wordt opgemerkt. Welluidende tonen lokken haar uit haar schuilplaats naar buiten en doen haar alle vrees vergeten.
Op klaarlichten dag komt zij in kamers, waar een muziekinstrument bespeeld wordt; vertrekken waar geregeld muziek gemaakt
wordt, zijn ten slotte hare meest geliefde verblijfplaatsen.

</p>
<p>In den laatsten tijd komen in verscheidene tijdschriften berichten over &#8220;zingende Muizen&#8221; voor; ook heb ik een aantal meer
directe mededeelingen over dit onderwerp ontvangen. Al deze berichten stemmen in dit opzicht overeen, dat men hier en daar,
nu en dan Huismuizen heeft opgemerkt, die het gepiep en gekwetter, dat haar van nature eigen is, wijzigen tot geluiden, die
aan het gezang van Vogels herinneren. Enkele berichtgevers spreken met geestdrift over het gezang van de Muis en vergelijken
het met dat van den Kanarievogel of zelfs van den Nachtegaal; andere oordeelen er kalmer en waarschijnlijk juister over. De
onderwijzer <span class="smallcaps">Schacht</span>, een even betrouwbare als ontwikkelde opmerker, heeft een tijdlang zulk een zingende Muis gehad, die haar gezang meestal
in de schemering, dikwijls eerst in den nacht liet hooren. Met den helderen slag van een Kanarievogel of met de smeltende
melodi&euml;n van een Nachtegaal, had dit muizengezang niet de minste overeenkomst. Het was slechts een gekwetter, een mengelmoes
van sleepende, gonzende en piepende toonen, die men in de nachtelijke stilte nog op een afstand van 20 schreden hooren kon.
Het &#8220;gezang&#8221; van een andere zingende Muis, dat door den onderwijzer <span class="smallcaps">M&uuml;ller</span> werd waargenomen, bestond &#8220;uit opeenvolgende, zachte, fluitende tonen, die in &#8217;t eene oogenblik langzaam, in &#8217;t andere sneller
werden uitgebracht en in &#8217;t laatstgenoemde geval duidelijk herinnerden aan het gezang van een Vogel, met dit verschil, dat
zij aanmerkelijk zwakker waren.&#8221; Deze Muis werd door muziek tot zingen opgewekt en floot dan soms ook over dag. Beide hiertoe
bedoelde zingende Muizen waren mannetjes; het is dus niet onmogelijk dat ook bij deze diersoort de zoete gave van het gezang
hoofdzakelijk aan de mannelijke sekse ten deel gevallen is. <span class="smallcaps">Pechuel-Loesche</span> heeft maanden lang twee in een keuken vrij rondloopende, zoogenaamde zingende Muizen te gelijkertijd beluisterd. Van de eene
hoorde men niets anders dan een ongeregeld gesjirp met trillers, doormengd met <a id="d0e1468"></a><span class="pagenum">[<a href="#d0e1468">308</a>]</span>een zacht snorren, smakken of hikken en af en toe ook met een zwak gesnork, de andere had meer weeke tonen tot zijn beschikking,
sommige van deze werden langer aangehouden, waardoor een min of meer welluidend geheel werd voortgebracht. Het zou echter
juister zijn van het tjilpen en niet het zingen der Muizen te spreken.

</p>
<p>Tegenover deze aangename eigenschappen van de Huismuis, staan echter zeer lastige ondeugden; zij is een eerste snoepster en
lekkerbek. Men kan zich moeielijk een snoeplustiger schepsel voorstellen dan een Huismuis, die zich in een goed voorziene
provisiekamer naar vrije verkiezing bewegen kan! Zij zoekt zich altijd de lekkerste stukjes uit en geeft hierdoor een afdoend
bewijs van de fijnheid van haar smaakzintuig. Aan allerlei zoetigheden, aan melk, goede vleeschspijzen, kaas, vetten, vruchten
en zaden geeft zij de voorkeur boven alle andere voedingstoffen, en als zij de kans heeft, zoekt zij van het goede altijd
het beste uit. Hare scherpe knaagtanden zijn een andere reden voor den haat, dien de mensch haar toedraagt. Als zij iets lekkers
ruikt, weet zij zich tot de plaats waar het zich bevindt, toegang te verschaffen voor het genot, dat zij daar hoopt te smaken,
heeft zij een ingespannen arbeid van &eacute;&eacute;n of meer nachten over; zij doorknaagt soms dikke deuren om haar doel te bereiken.&#8212;Als
zij veel voedsel vindt, dat haar bijzonder lekker voorkomt, vervoert zij ook nog een flinken voorraad daarvan naar haar schuilplaats;
zij arbeidt met de drift van een gierigaard aan de vermeerdering van hare schatten. &#8220;Op plaatsen, waar zij niet veel gevaar
heeft van gestoord te worden,&#8221; zegt <span class="smallcaps">Fitzinger</span>, &#8220;vindt men wel eens in een hoek groote hoopen van walnoten en hazelnoten, soms niet minder dan een voet hoog; zij stapelt
deze vruchten zoo regelmatig opeen, drukt ze zoo stevig tegen elkander aan en bedekt ze zoo zorgvuldig met geknaagde papieren
en kleedingstukken, dat men onze Huismuis bijna niet in staat zou achten tot het verrichten van zulk een arbeid.&#8221; Water drinkt
zij in &#8217;t geheel niet, als zij saprijk voedsel krijgen kan; ook gebruikt zij het maar zelden, als zij zich met droog voedsel
moet behelpen. Daarentegen is zij zeer verlekkerd op alle zoete dranken. Dat zij ook van alcoholische dranken snoept, blijkt
uit de volgende mededeeling van den boschbeambte <span class="smallcaps">Block</span>: &#8220;In het jaar 1843 werd ik eens, terwijl ik zat te schrijven door een zwak gedruisch gestoord; opziende, bemerkte ik een
Muis, die langs den gladden poot van een tafeltje naar boven klom. Boven aangekomen, zocht zij vol ijver de kruimels op, die
op een bord lagen. In het midden van dit bord stond een zeer licht, kelkvormig borrelglaasje, half gevuld met anisette. Met
&eacute;&eacute;n sprong was de Muis op den rand van &#8217;t glas, boog zich voorover en slikte ijverig van de likeur. Nadat zij een behoorlijke
dosis van het zoete vergif gebruikt had, sprong zij weer op de tafel. In hare bezigheden gestoord door het gedruisch dat ik
maakte, wipte zij met &eacute;&eacute;n sprong van de tafel en verdween achter een kast. Waarschijnlijk ondervond zij spoedig de uitwerking
van den drank, want kort daarna kwam zij weer te voorschijn en maakte allerlei vreemdsoortige bewegingen; ook deed zij vergeefsche
pogingen om nogmaals op de tafel te klauteren. Ik stond op en ging op haar af, doch zij stoorde zich niet aan mij. Toen ik
de Kat haalde, liep zij even weg, maar kwam dadelijk weer terug. De Kat sprong van mijn arm op haar af, en had het dronken
muisje in hare klauwen.&#8221;

</p>
<p>Grooter nog dan de schade, die de Muis door het verslinden van voedingsmiddelen aanricht, is die, welke zij den mensch toebrengt
door het stukknagen van allerlei voorwerpen van waarde. Bibliotheken en verzamelingen van naturali&euml;n hebben soms veel van
deze Knaagdieren te lijden. Met allerlei middelen gaat men hun vernielzucht tegen. De ijverigste van alle vijanden van de
Huismuis is en blijft de Kat. In oude gebouwen wordt zij ijverig geholpen door de Uilen, die ook op het land goede diensten
bewijzen, evenals de Bunzing en de Wezel, de Egels en de Spitsmuizen. Hoe klein de Spitsmuis ook is, toch is zij veel sterker
dan de voor ons zoo lastige Knaagdieren; met ijver wijdt zij zich aan de muizenjacht.

</p>
<p>De Huismuis plant zich zeer snel voort; 22 &agrave; 24 dagen na de paring werpt zij 4 &agrave; 6, niet zelden zelfs 8 jongen. Daar zij in
&eacute;&eacute;n jaar stellig vijf &agrave; zes maal jongen werpt, bedraagt hun aantal na afloop van dien tijd minstens 30. Een witte Muis, die
door <span class="smallcaps">Struve</span> in gevangenschap werd gehouden wierp den 17den Mei zes, den 6den Juni zes en den 3en Juli acht jongen. Van den 3en tot den
28en Juli was zij van het mannetje gescheiden. Den 21en Augustus wierp zij weder zes jongen, den 1en October op nieuw zes
en den 24en October vijf. Gedurende den winter vermeerderde haar nakomelingschap niet. Den 17den Maart bracht zij opnieuw
jongen ter wereld. E&eacute;n van de wijfjes van den worp van 6 Juni, kreeg den 18den Juni van &#8217;t volgende jaar voor &#8217;t eerst jongen,
en wel vier te gelijk. Hieruit kan men afleiden hoe verbazend snel de Muizen zich kunnen vermenigvuldigen, in weerwil van
haar groot aantal vijanden. Voor haar kraambed maakt de moeder gebruik van elken schuilhoek, waar zij voor vervolgingen beveiligd
hoopt te zijn; men heeft muizennesten gevonden in uitgeholde brooden, uitgeholde koolrapen, doodshoofden, ja zelfs in muizenvallen.
Gewoonlijk bestaat de ligplaats van de kleine familie uit met zorg opeengestapeld stroo, hooi, papier, vederen en andere zachte
stoffen; soms echter bestaat het eenvoudig uit houtspaanders of zelfs uit notedoppen. De jongen zijn bij de geboorte buitengewoon
klein en, bij witte Muizen althans, in den letterlijken zin van &#8217;t woord doorzichtig. Zij groeien echter schielijk aan, krijgen
op den zevenden of achtsten levensdag haren, doch openen hunne oogen eerst op den dertienden dag. Nu blijven zij nog maar
een paar dagen in &#8217;t nest, en gaan dan op de wijze van hunne ouders voedsel zoeken.&#8212;Een treffend voorbeeld van de moederliefde
van de Muis wordt door <span class="smallcaps">Weinland</span> medegedeeld: &#8220;In het zachte bed, dat een Huismuis voor hare jongen had bereid, ontdekte men haar en hare negen kinderen.
De moeder kon ontsnappen,&#8212;doch week niet van de plaats. Het geheele gezin werd met een korenschop opgenomen,&#8212;zij bewoog zich
niet. Men droeg alle onbedekt op de schop weg, verscheidene trappen af, tot in den hof;&#8212;zij bleef hare kinderen trouw en stierf
met hen.&#8221;

</p>
<p>Bij de bewoners van China en Japan, van welker ervarenheid in het fokken van dieren en het kweeken van planten vele merkwaardige
staaltjes medegedeeld worden, is de Huismuis een huisdier geworden in den eigenlijken zin van &#8217;t woord. <span class="smallcaps">Haacke</span> deelt over de Muizen, die sedert eenige jaren uit deze landen naar hier worden gevoerd, het volgende mede: &#8220;Van een handelaar
in dieren te Hamburg ontbied ik van tijd tot tijd twee verschillende rassen van de Huismuis, die door den koopman met de namen
Chineesche &#8216;klimmuizen&#8217; en Japansche &#8216;dansmuizen&#8217; aangeduid worden. De eerstgenoemden onderscheiden zich trouwens alleen door
haar zeer varieerende kleur, want klimmen doen zij, naar het schijnt, niet meer dan andere Muizen. Hare kleur is echter zeer
verschillend. Behalve <a id="d0e1493"></a><span class="pagenum">[<a href="#d0e1493">309</a>]</span>effen grijze, licht-bruinachtig gele en witte exemplaren, heb ik er gehad, die grijs en wit, zwart en wit, geel en wit, blauw
en wit gevlekt waren. Driekleurige Muizen zijn, naar het schijnt, zeer zeldzaam. Zooals bekend is, komen ook bij ons witte,
zwarte en gele soms ook wel gevlekte Muizen voor; maar de Chineezen hebben hun bekwaamheid in het fokken van nieuwe verscheidenheden
ook op de Huismuizen toegepast. De niet minder op &#8217;t dierenfokken verzotte Japaneezen, hebben echter kans gezien, om van de
Huismuis een werkelijk wonderbaarlijk dier te maken. De Japansche &#8216;dansmuis&#8217;, die te recht zoo genoemd wordt, komt eveneens
in de bovengenoemde kleuren voor. Wat haar echter vooral onderscheidt, is de aangeboren gewoonte om met razende snelheid in
een meer of minder grooten kring rond te loopen, of nog vaker, om, als een tol op &eacute;&eacute;n plaats blijvend, met ongeloofelijke
snelheid rond te draaien. Dikwijls voeren twee, zeldzamer drie Muizen, gemeenschappelijk zulk een dans uit, die gewoonlijk
in de schemering begint en gedurende den nacht van tijd tot tijd herhaald wordt; meestal echter danst iedere Muis afzonderlijk.
</p>
<p class="tb"></p><p>

</p>
<p>De <span class="letterspaced">Boschmuis</span> komt in de meeste opzichten met de Huismuis overeen. Zij is over geheel Europa verbreid, waarschijnlijk alleen met uitzondering
van de allernoordelijkste gedeelten; in bergachtige streken komt zij nog op een hoogte van 2000 M. boven den zeespiegel voor.
Zij leeft zoowel in bosschen, als aan hun zoom; men vindt haar dikwijls in tuinen, doch minder veelvuldig op uitgestrekte
vlakten, waar geen boomen zijn. Des winters verschuilt zij zich gaarne in huizen; zij bezoekt daar kelders en provisiekamers,
doch vestigt zich bij voorkeur in de hooger gelegen deelen van het huis, waar zij op zolderkamers en onder dak overwintert.
<span class="smallcaps">Ritzema Bos</span> zegt van de woonplaatsen van deze muis in ons vaderland: &#8220;Overal waar hout groeit: in tuinen, langs wegen, rondom hofsteden
is zij in vele streken van ons land zeer algemeen. Zij vestigt zich ook wel in alleenstaande huizen; op villa&#8217;s en boerderijen
vervangt zij soms de Huismuis. Daar zij sterker en vlugger is dan deze, moet zij&#8212;wanneer ze &#8217;t veld of het bosch verlaat,
en zich in de huizen gaat vestigen&#8212;daar de Huismuis verdringen, even goed als de sterkere en vluggere Bruine Rat haar zwakkere
zuster heeft verdreven. Werkelijk geschiedt dit, niet alleen in vele all&eacute;&eacute;nstaande behuizingen, maar eveneens in de buitenwijken
van dorpen en kleine landstadjes. Ik herinner mij dat&#8212;eenige jaren geleden&#8212;in &#8217;t gebouw der Rijks Hoogere Burgerschool te
Warffum mijn verzameling naturali&euml;n door Muizen werd aangetast. Het uitzetten van muizentarwe had den dood van verscheidene
van deze indringers ten gevolge; alle bleken mij te behooren tot de soort <i>Mus sylvaticus</i>. <span class="smallcaps">Altum</span>, hoogleeraar aan de academie voor boschbouw te Neustadt-Eberswalde, verzekert, dat in &#8217;t stadje zijner inwoning geen enkele
Huismuis te vinden is, en dat de Boschmuis haar geheel en al verdrongen heeft.

</p>
<p>&#8220;Dat nu de laatste niet overal de eerste doet verdwijnen, moet eenvoudig worden toegeschreven aan de omstandigheid, dat beide
soorten <span class="letterspaced">in den regel</span> niet dezelfde levenswijze hebben, m.a.w. dat zij op verschillende plaatsen voorkomen, en niet hetzelfde voedsel gebruiken,
zoodat zij gewoonlijk niet als concurrenten optreden.&#8221;

</p>
<p>In de vrije natuur eet zij gaarne Wormen en Insecten, vooral wanneer deze laatste zich als larven of poppen in den grond bevinden;
hierdoor kan zij in de bosschen tamelijk veel nut aanbrengen. Schadelijk wordt zij hier daarentegen door het uithalen van
de nestjes van nuttige Zangvogels. Het hoofdvoedsel van de Boschmuis bestaat echter uit steen- en pitvruchten, noten, eikels,
beukenootjes, zaden van dennen en sparren. Zij verzamelt hiervan ook wel voorraad voor den winter, vervalt echter niet in
winterslaap en maakt alleen bij ongunstig weer van de door haar bijeen gebrachte schatten gebruik. &#8220;De schade door dit diertje
aan de houtteelt berokkend,&#8221; zegt <span class="smallcaps">Ritzema Bos</span>, &#8220;is niet zoo groot, als men dikwijls verzekert. Het is n.l. zeer waarschijnlijk, dat alle gevallen, waarin stammetjes van
jonge boomen en takken door Muizen van de schors waren beroofd, moeten komen op de rekening van <span class="letterspaced">Woelmuizen</span> (<i>Arvicola arvalis</i> en <i>A. glareolus</i>). De Boschmuis is op de ontschorsing van boomen nooit betrapt geworden en de door Muizen van schors beroofde stukken vertoonden
alle de tandindruksels van Woelmuizen.&#8221; &#8220;Van uit het bosch verspreidt zich onze &#8216;springer&#8217; zeer dikwijls over de velden; ja
somtijds komt zij op zeer aanzienlijken afstand van alle houtgewas op bouwland voor. Men treft haar dan, op de wijze der Veldmuizen,
in en onder korenschoven en hokken aan. De boeren geven haar dan den naam van &#8216;langstaartige Veldmuis,&#8217; in tegenstelling van
de &#8216;kortstaartige,&#8217; d.i. de <span class="letterspaced">Eigenl&#307;ke Veldmuis</span> (<i>Arvicola arvalis</i>). Wanneer men op zandgronden van verwoestingen door Muizen hoort, dan is gewoonlijk de Boschmuis de dader, terwijl de Eigenlijke
Veldmuis de beruchte landplaag der kleigronden is. Toch is ook de Boschmuis op de klei niet geheel onbekend, en de Eigenlijke
Veldmuis komt op &#8217;t zand ook wel eens voor. Zoo vernielend als de laatste optreedt, vertoont zich de eerste nooit, daar zij
jaarlijks niet zoo&#8217;n groote nakomelingschap kan leveren. Zij werpt 2-, hoogstens 3maal 4 tot 6 jongen, terwijl de Veldmuis
telkens 6 &agrave; 12 jongen werpt, en de in &#8217;t voorjaar en den zomer geboren individu&#8217;s zich nog gedurende &#8217;t zelfde jaar weer voortplanten.&#8221;

</p>
<p>In huis berokkent de Boschmuis ons dikwijls gevoelige schade en heeft zij eigenaardige liefhebberijen. Des nachts dringt zij
in vogelkooien door en doodt de hier aanwezige Kanarievogels, Leeuweriken, Vinken enz. Van haar smaak voor zoete, bedwelmende
dranken, deelt <span class="smallcaps">Lenz</span> het volgende voorbeeld mede: Een zijner zusters hoorde op een avond een zeer eigenaardig zangerig gepiep in den kelder; zij
zocht met een lantaarn naar de oorzaak van dit geluid en vond een Boschmuis, die naast een flesch malaga zat, de naderende
dame vriendelijk en zonder vrees in &#8217;t gelaat zag en zich in haar gezang niet liet storen. De jonge dame verwijderde zich
om hulp te halen; een geheel leger van helpers bezette den kelder; de Muis had haar liedje echter nog niet uit; zij bleef
bedaard zitten, en was vermoedelijk zeer verwonderd, toen men haar met den tang bij den kop pakte. Bij nader onderzoek bleek
het, dat de flesch een weinig lek was; rondom de plaats waar de droppels neervielen, lag een geheele kring van muizenkeutels,
waaruit men opmaakte, dat de zooeven als dronkenlap gearresteerde Muis, waarschijnlijk reeds gedurende geruimen tijd hier
aan &#8217;t pooien was geweest.
</p>
<p class="tb"></p><p>

</p>
<p>De <span class="letterspaced">Brandmuis</span> bewoont een meer beperkt gebied dan de beide vroeger beschreven soorten; zij leeft tusschen den Rijn en West-Siberi&euml;, het
noorden van Holstein en Lombardije. In Middel-Duitschland wordt zij overal veelvuldig aangetroffen, in ons vaderland tot dusver
niet; in hooge bergstreken komt zij niet <a id="d0e1548"></a><span class="pagenum">[<a href="#d0e1548">310</a>]</span>voor. Zij houdt zich des zomers op in bouwlanden, aan de kanten van bosschen en in lage boschjes, terwijl zij des winters
in korenhoopen of in schuren verblijf houdt; ook overwintert zij in gaten in den grond. Bij &#8217;t maaien van &#8217;t koren in den
herfst, ziet men geheele benden van deze dieren over de stoppels ontvluchten. Hare bewegingen zijn minder behendig dan die
van hare verwanten; haar uiterlijk is goedaardiger of dommer. Zij voedt zich hoofdzakelijk met graan en andere zaden, met
kruiden en knollen, Insecten en Wormen; ook zij verzamelt proviand voor den slechten tijd. Wegens haar snelle vermenigvuldiging
kan zij in de streken, waar zij voorkomt, zeer schadelijk worden: in den zomer werpt zij 3- &agrave; 4maal 4 &agrave; 8 jongen, welke, evenals
die van de Boschmuis, eerst in &#8217;t volgende jaar de kleur van de ouders hebben.
</p>
<p class="tb"></p><p>

</p>
<p>Hoe lief en bevallig alle kleine Muizen ook zijn, hoe alleraardigst zij zich in de gevangenschap gedragen, het kleinste lid
van de familie&#8212;de <span class="letterspaced">Dwergmuis</span> (<i>Mus minutus</i>)&#8212;overtreft haar alle te dezen aanzien. Zij is veel beweeglijker, behendiger, vroolijker, kortom, zij is een veel aardiger
schepeltje dan hare verwanten.

</p>
<p>De Dwergmuis heeft aan de dierkundigen niet weinig hoofdbrekens veroorzaakt. Sinds <span class="smallcaps">Pallas</span> haar in Siberi&euml; voor &#8217;t eerst aantrof, nauwkeurig beschreef en zeer goed afbeeldde, is zij in vele andere, ver uiteenliggende
landen gevonden. Bijna iedere natuurbeschrijver, die haar onderzocht, meende het recht te hebben haar als een nieuwe soort
te beschouwen, o.a. omdat het verbreidingsgebied van dezen vorm zoo uitgestrekt is en de kleur van de vacht tamelijk uiteenloopt.
Door latere onderzoekingen is echter uitgemaakt, dat de ten onzent voorkomende Dwergmuis werkelijk verspreid is over een gebied,
dat Siberi&euml;, geheel Rusland, Hongarije, Polen, Duitschland, Frankrijk, Engeland en Itali&euml; omvat en slechts bij uitzondering
in sommige gewesten van deze landen niet voorkomt. Men vindt haar in alle vlakten waar de landbouw bloeit, en geenszins altijd
op bouwland, maar dikwijls in het riet van de sloten, die de akkers omgeven, in riet- en biesbosschen, in moerassen en drasse
landen enz. In Siberi&euml; en aan den voet van den Kaukasus is zij algemeen, in Rusland en Engeland, in Sleeswijk en Holstein
is zij op zijn minst genomen niet zeldzaam. Maar ook in de overige genoemde landen kan zij soms in grooten getale voorkomen.
Volgens Dr. <span class="smallcaps">G. A. Venema</span> komt zij veelvuldig voor &#8220;in de breede strook van zulte of zeeaster (<i>Aster tripolium</i>), die de kweldergronden langs den Dollard van de hanepoot (<i>Salicornia herbacea</i>) scheidt. Daar bouwt de Dwergmuis haar nest in de hooge zulteplanten, tusschen hare geurige bloemen in; en als een hooge
vloed door de zulte rolt, buigt de storm de stengels heen en weer, maar bereikt de bloemen niet. In wiegelende beweging door
den stroom gebracht, bewaken de oude Muizen, die langs de stengels zijn opgeklommen, de jongen.&#8221;

</p>
<p>Gedurende den zomer vindt men dit lieve diertje in gezelschap van de Boschmuis en van de Gewone Veldmuis op korenvelden; in
den winter komt het soms in groot aantal voor onder hooibergen of in schuren. De Dwergmuis overwintert echter ook wel buiten,
in holen in den grond; een groot deel van het koude jaargetijde brengt zij dan slapend door, hoewel zij geen eigenlijken winterslaap
heeft. Als de nood aan den man komt, maakt zij gebruik van den aanzienlijken voedselvoorraad, die zij gedurende den zomer
in haar hol heeft bijeengebracht. Haar voedsel is hetzelfde als dat van alle overige Muizen; op den akker kan zij nog al wat
graan bederven; als zij den winter in woonhuizen doorbrengt, gebruikt zij zoowel dierlijk als plantaardig voedsel; in den
zomer gebruikt zij, naar &#8217;t schijnt, allerlei kleine Insecten.

</p>
<p>Door hare bewegingen onderscheidt de Dwergmuis zich van alle overige soorten van de Muizenfamilie. In weerwil van hare geringe
grootte loopt zij zeer snel; zij klimt zeer vlug, behendig en sierlijk. Langs de dunste takken van struiken, langs grashalmen,
die zoo zwak zijn, dat zij zich ter aarde neigen, wanneer het diertje zich er op bevindt, stijgt zij, den rug naar boven of
naar onderen gericht, omhoog. Bijna even snel beklimt zij boomen; de kleine, sierlijke staart wordt dan zoo behendig als grijpwerktuig
gebezigd, alsof het kleine Knaagdier den Brulapen de kunst heeft afgezien. Ook in het zwemmen is het zeer bedreven; ook in
het duiken is het een meester. Juist hierom kan het overal wonen.

</p>
<p>Vooral in een ander opzicht geeft de Dwergmuis echter bewijzen van groote bekwaamheid. Zij is een kunstenares, zooals er onder
de Zoogdieren maar weinig gevonden worden; zij waagt het, met de meest begaafde Vogels te wedijveren en een nest te bouwen,
dat in schoonheid de nesten van alle overige Zoogdieren verre overtreft. Haar sierlijke woning wordt op zulk een eigenaardige
wijze gebouwd, alsof zij bij een Rietzanger of een Wevervogel in de leer is geweest. Het Dwergmuizennest is bijna zoo groot
als een vuist, en rust, al naar de plaatselijke gesteldheid, op 20 &agrave; 30 bladen van rietgrassen, welker toppen uitgerafeld
en zoo met elkander saamgevlochten zijn, dat zij het eigenlijke nest overal omgeven. Soms is het nest op een afstand van 5
&agrave; 10 M. boven den grond vrij opgehangen aan de takken van een struik, aan een riethalm of dergelijk voorwerp, zoodat het allen
schijn heeft, dat het in de lucht zweeft. De vorm van het nest komt het meest overeen met dien van een ei, met zeer stompe
punten, b.v. met een buitengewoon, bolvormig ganzenei, waarmede het ook in grootte nagenoeg overeenkomt. Het uitwendig bekleedsel
bestaat altijd uit de geheel in strookjes verdeelde bladen van het riet of van andere grasachtige planten, welker stengels
den grondslag van de geheele woning uitmaken. De kleine kunstenares neemt elk blad tusschen hare tanden, en haalt het verscheidene
malen tusschen de vlijmscherpe kronen der snijtanden door, zoodat elk blad in 6, 8, 10 of meer draadvormige strooken wordt
verdeeld, die ieder aan een of meer taaie, overlangsche bladnerven haar stevigheid ontleenen; daarna worden deze vezels zorgvuldig
dooreengeslingerd, ineengevlochten en saamgeweven. Van binnen is het nest met aren van riet, met de wol van de kolven der
kannewasschers (<i>Typha</i>), met het vruchtpluis van paardenbloemen, met allerlei katjes en bloemtrossen opgevuld. Een kleine, zijdelingsche opening
verleent toegang tot het nest; als men er den vinger insteekt en het van binnen betast, blijkt het geheel en al, zoowel van
boven als van onderen, gelijkmatig glad gemaakt, en overal zacht en donzig te zijn. De materialen van het nest zijn z&oacute;&oacute; dicht
met elkander vervilt en saamgevlochten, dat zij voor het dier een stevige rustplaats vormen.

</p>
<p>Als men in aanmerking neemt, dat de werktuigen, waarvan de Dwergmuis bij dezen arbeid gebruik maakt, veel minder doelmatig
zijn dan de snavel van de bouwkunstenaars onder de Vogels, kan men niet nalaten de kunstvaardigheid van de Dwergmuizen te
bewonderen en haar hooger te stellen, dan die van de veel beter uitgeruste, nestbouwende Vogels.
<a id="d0e1585"></a><span class="pagenum">[<a href="#d0e1585">311</a>]</span></p>
<p>Elk nestje is hoofdzakelijk samengesteld uit de nog aan den stengel vastgehechte bladen van de planten die de woning steunen.
Een noodzakelijk gevolg hiervan is, dat het nest van buiten bijna (of geheel) dezelfde kleur heeft als de planten waartusschen
het zich bevindt. Daar n.l. de Dwergmuis haar paleis alleen noodig heeft voor het groot brengen van hare jongen, en deze schielijk
in staat zijn om zich zelf te redden, is het nest in den regel reeds door hare bewoners verlaten, voordat de bladen, die de
buitenbekleeding vormen, verwelkt zijn, en een andere kleur hebben aangenomen. In &#8217;t najaar maakt de Muis haar nest in de
graanschoven; in &#8217;t kreupelhout, aan struiken of laag hout hangt het aan den duinkant (waar het ook, vooral in Holland, veelvuldig
voorkomt). De oude Muizen bouwen kunstiger en doelmatiger nesten dan de jonge; deze beginnen reeds in &#8217;t eerste levensjaar
tamelijk flinke nesten te maken, die haar tot rustplaats dienen.

</p>
<p>Drie of vier maal per jaar brengt de Dwergmuis jongen ter wereld, telkens 5 &agrave; 8. Gewoonlijk blijven deze in hun wieg tot zij
zien kunnen. De oude dekt ze warmpjes toe, of liever, zij sluit de opening van het nest telkens als zij uitgaat om voedsel
te zoeken. Ternauwernood zijn de jongen zoover heen, dat zij eenigermate in hun onderhoud kunnen voorzien, of zij gaan hun
eigen weg, nadat de moeder vooraf nog gedurende een paar dagen met hen buiten verkeerd en hun onderricht in haar beroep gegeven
heeft.

</p>
<p>Wie het geluk heeft tegenwoordig te zijn, wanneer de oude Muis haar kroost voor de eerste maal naar buiten geleidt, zal een
allerbekoorlijkst huiselijk tafereel aanschouwen. Hoe behendig het jonge volkje van nature moge zijn, een weinig onderricht
is noodig; bovendien is het nog te veel aan de moeder gehecht om reeds dadelijk lust te hebben op eigen wieken te drijven
en zich zelfstandig te bewegen in de uitgestrekte, gevaarlijke wereld. Het eene jong hangt aan dezen, een ander aan genen
halm. Het eene sjirpt om door de moeder geholpen te worden, het andere verlangt nog naar de moedermelk. Hier wascht er zich
een met de voorpootjes, daar heeft een ander een zaadje gevonden, dat met de pootjes vastgehouden en ontbolsterd wordt. Het
vreesachtigste wijfje is nog binnen in het nest bezig, het dapperste en vermetelste mannetje is al ver weg en zwemt misschien
reeds rond in de plas, welks bodem de pijlers van de woning draagt. Het geheele gezin is druk in de weer, de moeder niet het
minst; het eene jong moet geholpen worden, een ander heeft behoefte aan raad, de ijver van het stoutmoedigste kind moet ingetoomd,
die van het vreesachtigste aangewakkerd worden.

</p>
<p>Men kan dit aardig schouwspel op zijn gemak waarnemen, als men het geheele nest medeneemt naar huis en in een groote kooi
van nauwmazig metaalgaas opsluit. Met hennep, haver, peren, zoete appels, vleesch en gewone Vliegen kan men de Dwergmuizen
gemakkelijk in &#8217;t leven houden; haar lieftallig gedrag vergoedt ruimschoots de moeite, die men aan haar wijdt. Aardig is het
na te gaan, wat zij doen, als men haar een Vlieg voorhoudt; alle ijlen dan met groote sprongen op het Insect af; de vlugste
pakt het met de voorpootjes aan, brengt het naar den mond, en doodt het met evenveel drift en roofzucht als de Leeuw bij &#8217;t
dooden van een Rund aan den dag legt; de prooi wordt daarna weer tusschen de voorpootjes genomen en bedachtzaam verslonden.
De jongen worden zeer schielijk tam, doch wanneer men zich niet zeer dikwijls met hen bemoeit, op lateren leeftijd weer schuw.
Omstreeks den tijd, waarin zij in den natuurstaat schuilplaatsen zouden opzoeken om daar te overwinteren, worden zij altijd
zeer onrustig en zoeken met geweld te ontvluchten, juist zooals de trekvogels, die in een kooi gehouden worden, gewoon zijn
te doen, als de tijd van vertrek hunner vrije soortgenooten aanbreekt. Ook in Maart neemt men bij de Dwergmuizen deze begeerte
om uit haar kooi te ontsnappen waar. Overigens geraken zij schielijk aan de gevangenschap gewoon; zij beginnen vol ijver hare
kunstvolle nesten te bouwen van de materialen die men haar hiervoor geeft, b.v. van papiersnippers en katoen.
</p>
<hr class="tb"><p>

</p>
<p>De laatste onderfamilie bevat de <span class="letterspaced">Hamstermuizen</span> (<i>Cricetinae</i>), meer of minder plomp gebouwde, dikwijls groote Muizen met gespleten bovenlip en groote wangzakken; even als de Echte Muizen
hebben zij in elke kaakhelft drie kiezen met op dwarse reeksen geplaatste knobbeltjes.

</p>
<p>Onze <span class="letterspaced">Hamster</span> behoort tot het bekendste geslacht (<i>Cricetus</i>), welks belangrijkste kenmerken gelegen zijn in den plompen, dikken romp, die op korte ledematen rust, en in een zeer korten,
dun behaarden staart eindigt. De knaagtanden zijn bijzonder groot. Deze diersoort bewoont de korenakkers van vruchtbare gewesten
van de gematigde luchtstreek in Europa, Azi&euml; en Amerika. Hier graven de Hamsters diepe holen met verscheidene kamers, waarvan
sommige in den herfst met een voorraad voedsel voor den winter gevuld worden; in de andere slijten zij een groot deel van
haar leven, welks lusten en lasten wij zullen leeren kennen door het nagaan van den levensloop van onzen inheemschen Hamster.
Inheemsch mogen wij hem noemen, daar hij, volgens <span class="smallcaps">Ritzema Bos</span>, in &#8217;t zuidelijk gedeelte van Limburg voorkomt, waar het aantal dezer dieren sedert 1879 zoodanig vermeerderde, dat zij er
als een landplaag berucht werden en de Commissaris des Konings op 14 Januari 1880 een missive aan de gemeentebesturen in Limburg
verzond, waarin de landbouwers werden aangespoord hunne nieuwe vijanden zooveel mogelijk uit te roeien. Niet op elken bodem
komt de Hamster voor, in ieder geval niet op een bodem, die zeer zandig is, daar zijne gangen er te gemakkelijk zouden instorten.
Vandaar, dat hij in het noordelijke gedeelte van Limburg ontbreekt, waar bovendien tarwe en paardeboonen, zijn hoofdvoedsel,
niet of weinig gekweekt worden. In Zuidelijk Limburg daarentegen, op de zoogenoemde Limburgsche klei, is hij in zijn element.

</p>
<p>De in lichamelijk opzicht niet misdeelde en ook moedige <span class="letterspaced">Hamster</span> (<i>Cricetus frumentarius</i>) is overigens geen aantrekkelijke verschijning; hij heeft een zeer onaangenaam, prikkelbaar en ontevreden karakter. Met inbegrip
van den ongeveer 5 cM. langen staart kan hij een lengte van nagenoeg 30 cM. bereiken. De bovendeelen zijn grootendeels roodachtig
geel met grijsbruin gemengd. Lichter, n.l. roestkleurig geel, zijn de zijden van den kop, een streepje onder het oor, een
vlek op den schouder en een kleinere vlek achter den oksel. Donkerder, n.l. bruinachtig rood, zijn het oor, de omgeving van
oor en oog en van den staartwortel, de buitenzijde van dij en onderbeen. De onderdeelen en ook de nog niet genoemde deelen
van de pooten, met uitzondering van de witte voeten, zijn zwart; wit zijn ook de rand van het oor, de lippen, de spits van
den snuit en een overlangsche streep op de keel. Van deze <span id="d0e1623" class="corr" title="Bron: kleursverdeeling">kleurverdeeling</span> komen echter allerlei afwijkingen voor; sommige exemplaren <a id="d0e1626"></a><span class="pagenum">[<a href="#d0e1626">312</a>]</span>zijn geheel zwart, andere zwart met witte keel en grijze kruin; andere van boven dof vaal, van onderen lichtgrijs, aan de
schouders witachtig; ook treft men er soms albino&#8217;s bij aan.


</p>
<div class="figure"><img border="0" src="images/p1312.jpg" alt="Hamster (Cricetus frumentarius). &#8531; v.d. ware grootte." width="720" height="568"><p class="figureHead"><span class="letterspaced">Hamster</span> (<i>Cricetus frumentarius</i>). &#8531; v.d. ware grootte.
</p>
</div><p>


</p>
<p>Het verbreidingsgebied van den Hamster strekt zich uit van den Rijn tot den Ob. In de zuidelijke en zuidwestelijke deelen
van Duitschland ontbreekt hij, evenals ook in Oost- en West-Pruisen; daarentegen is hij veelvuldig in Th&uuml;ringen en Saksen.
In de landen aan de Middellandsche Zee, in Engeland, Denemarken en Skandinavi&euml; is hij onbekend. Een bodem, die matig vast,
droog en tevens vruchtbaar is, voldoet hem het best. Hij vermijdt alle zandige gewesten; om geen te groote bezwaren te ondervinden
bij het graven, vestigt hij zich evenmin op een zeer vasten on steenachtigen bodem. Hij houdt niet van bergstreken en bosschen,
evenmin van waterrijke laaglanden. Waar hij voorkomt, treft men hem veelvuldig, soms zelfs in ongeloofelijke scharen aan.

</p>
<p>Zijn woning bestaat uit een groote woonkamer, die op een diepte van 1 &agrave; 2 M. gelegen is en met de buitenwereld in gemeenschap
staat door twee gangen: een hellende, waardoor de bewoners het hol verlaten en een loodrechte, waardoor zij er inkomen. Door
andere gangen is de woonkamer verbonden met de voorraadkamer. Het hol van den Hamster is gemakkelijk te herkennen aan den
gewoonlijk met kaf en doppen van peulvruchten bedekten aardhoop, die voor de uitgangsopening ligt. De ingangspijp dringt altijd
loodrecht in den bodem door, soms zoo, dat men er een langen stok in kan steken; zij komt echter niet onmiddellijk in de kamer
uit, maar door tusschenkomst van een soms horizontale, soms hellende verbindingsbuis. De uitgangspijp daarentegen loopt zelden
recht, maar is in den regel gekromd. Aan de gangen is het gemakkelijk te zien, of het hol bewoond wordt of verlaten is. Als
zij mos, schimmelplanten of gras bevatten, of oneffene wanden hebben, kan men er zeker van zijn, dat het hol niet gebruikt
wordt, want de Hamster is bijzonder netjes op zijn huis en zijn huisdeur. De kleinste van de kamers is de woonkamer; deze
heeft gladde wanden en is altijd aangevuld met zeer fijn stroo, meestal met bladscheeden van de graanhalmen, die een zeer
zachte ligplaats leveren. Drie gangen komen in deze kamer uit en stellen haar in gemeenschap met den ingang, den uitgang en
de voorraadkamer. Deze is dieper gelegen dan de woonkamer, maar gelijkt er volkomen op; zij wordt als de herfst nadert, geheel
gevuld. Jonge Hamsters leggen slechts &eacute;&eacute;n proviandpakhuis aan; de oude hebben er echter 3 &agrave; 5; men vindt soms meer dan 50
KG. voorraad in &eacute;&eacute;n enkele woning, meestal graan en zaden van peulvruchten, zelden ook wortels, rapen en dergelijke voedingsmiddelen.

</p>
<p>Vroeger werd beweerd, dat de Hamster iedere graansoort afzonderlijk opstapelt; ten onrechte deed men dit, want hij bergt de
zaden op, zooals hij ze vindt; de reden waarom zij dikwijls soort bij soort leggen, is niet gelegen in de ordelievendheid
van den verzamelaar, maar in de omstandigheid, dat hij in den eenen tijd niet anders dan deze, in een anderen tijd uitsluitend
gene zaden vindt.

</p>
<p>De woning van het wijfje verschilt in sommige opzichten van die van het mannetje; hoewel zij slechts &eacute;&eacute;n uitgangsbuis heeft,
bedraagt het aantal ingangsbuizen 2 &agrave; 8, waarvan er echter maar &eacute;&eacute;n druk gebruikt wordt, zoolang de jongen nog klein zijn.

</p>
<p>Ondanks zijn plomp voorkomen ontbreekt het den Hamster niet aan vaardigheid. Zijn gang, die tamelijk wel met dien van den
Egel overeenkomt, en waarbij de buik bijna over den grond sleept, bestaat uit kleine stapjes. Als hij toornig is, maakt hij
haastiger bewegingen en kan hij tamelijk ver en hoog springen. Het graven verstaat hij meesterlijk. Als men hem in een vat
met aarde plaatst, gaat hij oogenblikkelijk aan den arbeid. De grond wordt met de voorpooten, of, bij het ontmoeten van meer
weerstand, bovendien ook met de tanden losgewerkt en voorloopig onder den <a id="d0e1647"></a><span class="pagenum">[<a href="#d0e1647">313</a>]</span>buik geworpen; de achterpooten halen hem van hier op en werpen hem naar achteren. Als hij dieper gekomen is, schuift hij achteruitgaand
geheele hoopen aarde tegelijk naar buiten, nooit vult hij er echter zijne wangzakken mede, zooals ten onrechte beweerd wordt.
Hoewel hij het water angstvallig vermijdt, beweegt hij zich hierin vrij goed. Als men hem in een tobbe met water werpt, zwemt
hij hierin vlug rond, maar knort intusschen vol woede; uit alles blijkt dan, dat hij zich niet op zijn gemak gevoelt. Als
hij overvallen wordt, gaat hij oogenblikkelijk op de achterpooten staan en laat de voorpooten bij zich neer hangen, de eene
gewoonlijk een weinig lager dan de andere. Zoo houdt hij stijf de oogen gericht op den verstoorder van zijn rust, blijkbaar
gereed om, zoodra de gelegenheid schoon is, toe te schieten en hem zijne scherpe tanden te laten voelen.

</p>
<p>Naar het schijnt, zijn de hoofdzintuigen van den Hamster tamelijk gelijkmatig ontwikkeld; het blijkt althans niet, dat het
eene boven het andere bevoorrecht is. De eigenschappen van den geest zijn niet bijzonder geschikt om hem tot een lieveling
van den mensch te maken. Geen ander Knaagdier van even geringe grootte, met uitzondering misschien van de Ratten of de Lemmingen,
laat zich zoo geheel door den toorn overmeesteren. Bij de geringste aanleiding stelt hij zich vermetel te weer, laat een dof
gebrom hooren, knarst met de tanden en slaat ze ongemeen snel en hevig tegen elkander aan. Even groot als zijn toorn, is ook
zijn moed. Hij verdedigt zich tegen ieder dier, dat hem aanvalt en zet den strijd voort, zoolang hij kan. Als hij met onervaren
Honden te doen heeft, behaalt hij niet zelden de zege; de schrandere Rattenvangers alleen weten hem aan te pakken en schudden
hem dan bijna oogenblikkelijk dood. Alle Honden haten den Hamster bijna even hevig als den Egel, omdat zij het niet verdragen
kunnen, dat zulk een klein dier hun oppermacht niet erkent. Niet alleen tegen Honden verweert de Hamster zich, ook den mensch
valt hij stoutmoedig aan, zelfs hem, die niets met dit dier heeft uit te staan. Niet zelden gebeurt het, dat iemand die een
Hamsterwoning voorbijgaat, plotseling het woedende dier aan zich (aan de kleederen meestal) voelt hangen. Ook bij Paarden
doet hij dit. Tegen Roofvogels, die hem van den grond opnemen, verweert hij zich nog in de lucht. Als hij zich eens ergens
aan vastgebeten heeft, laat hij niet los tenzij men hem doodslaat.

</p>
<p>Dat zulk een doldriftig dier niet verdraagzaam kan zijn, is licht te begrijpen. De jongen willen, zoodra hun eerste jeugd
voorbij is, niet meer bij de moeder blijven; de mannelijke Hamster bijt het wijfje dood, als hij haar buiten den paartijd
ontmoet. Gevangen Hamsters leven zelden in vrede met elkander, met oude dieren is dit waarschijnlijk nooit het geval; jongen,
die nog geen jaar oud zijn, kunnen beter met elkander overweg. Ik heb gedurende geruimen tijd in een kist drie van deze dieren
gehad, die nooit met elkander twistten, maar integendeel zeer verdraagzaam bijeenzaten, meestal zelfs het eene boven op het
andere. Jonge Hamsters uit verschillende nesten vallen echter onmiddellijk op elkander aan en beginnen een strijd op leven
en dood.&#8212;Een grappig schouwspel verschaft men zich, wanneer men den Hamster een Egel tot metgezel geeft. In &#8217;t eerst kijkt
het Knaagdier nieuwsgierig naar zijn zonderlingen kameraad, die zich niet veel om zijn gezelschap bekommert, maar rustig zijn
gang gaat. Maar de rust wordt spoedig verstoord. Toevallig komt de Egel in de buurt van zijn medegevangene, en wordt door
dezen met een toornig gebrom begroet; vol schrik rolt het stekelige dier zich tot een bal ineen. Nu gaat de Hamster op verkenning
uit. De stekelige bal wordt besnuffeld,&#8212;een bloedende neus is de uitkomst, tot welke hij geraakt. Woedend stoot de gewonde
den bal weg&#8212;o wee, ook de hand is gekwetst! Nu ontbloot hij de tanden, piept, blaast, wipt op den bal, springt er ontsteld
weer van af, tracht hem met den rug weg te duwen, steekt zich in den schouder, wordt al woedender en woedender, doet opnieuw
vruchtelooze pogingen om het monsterachtige wezen uit den weg te ruimen, krijgt nog meer steken in de handen en de lippen&#8212;ten
einde raad gaat hij eindelijk, terwijl allengs de verbazing de overhand krijgt over den toorn, voor &#8220;het stekelvarken&#8221; opzitten
en kijkt naar het vreemdsoortig dier met een merkwaardig comische vrees en met een ingehouden woede, die hij niet zelden koelt
aan een nabijzijnd voorwerp, aan een volkomen onschuldige soort- en lotgenoot, wien hij de beten tracht te geven, die hij
den Egel had toegedacht. Zoo vaak de Egel zich verweert, begint het spel opnieuw, en weerklinkt een uitbundig gelach uit de
rijen der toeschouwers.

</p>
<p>Tegenover andere, kleinere dieren toont de Hamster zich natuurlijk nog minder verdraagzaam als ten opzichte van zijne soortgenooten;
of liever, hij maakt jacht op hen, want levende wezens maken een voornaam bestanddeel van zijn voedsel uit. Vogeltjes, Muizen,
Hagedissen, Hazelwormen, Ringslangen en Insecten eet hij nog liever dan plantaardige stoffen.

</p>
<p>Ook de Hamster houdt winterslaap. Hij ontwaakt, zoodra de grond ontdooid is, dikwijls reeds in Februari, stellig in Maart.
Niet dadelijk ontsluit hij de verstopte openingen van zijn woning, maar blijft stilletjes onder den grond en maakt gebruik
van zijn winterprovisie. Omstreeks het midden van Maart maken de oude mannetjes, in het midden van April de oude wijfjes de
deur van het winterverblijf open. Dan beginnen zij buitenshuis voedsel te zoeken.

</p>
<p>Omstreeks 4 &agrave; 5 weken na de paring&#8212;voor de eerste maal tegen het einde van Mei, voor de tweede maal in Juli&#8212;werpt het wijfje
in haar zacht en warm gevoerd nest 6 &agrave; 18 jongen. Als zij 14 dagen oud zijn, beginnen de jonge Hamsters reeds in den grond
te wroeten, en zoodra zij dit kunnen, denkt de onvriendelijke moeder er aan, zich van haar kroost te ontdoen; zij zet de kleintjes
eenvoudig haar woning uit en dwingt ze zelfstandig in hun onderhoud te voorzien. Dit schijnt de jonge Hamsters niet veel moeite
te kosten; want reeds op den zesden of zevenden dag van hun leven, als zij ternauwernood behaard zijn en nog in &#8217;t geheel
niet zien kunnen, weten zij al heel aardig een tarwekorrel tusschen hunne voorpootjes vast te houden en met hunne scherpe
tandjes te beknabbelen. Als er gevaar in aantocht is, sluipen de jonge diertjes, hoe hulpbehoevend zij ook schijnen, behendig
naar allerlei schuilhoeken van het hol; het eene heeft zich schielijk op de best mogelijke wijze hier, het andere daar weten
te verbergen; de meeste echter zijn de moeder gevolgd. Deze, die in andere omstandigheden zoo woedend en boosaardig, zoo moedig
en dapper is, toont zich lafhartig, als het er op aankomt hare kinderen te verdedigen; zij neemt schandelijk de vlucht, zoodra
zij bespeurt, dat haar of haar kroost onheil dreigt, en kruipt met hare spruiten weg in een blind eindigende gang; den weg,
langs welken zij het nest verliet, tracht zij zoo schielijk mogelijk met aarde dicht te stoppen en de gang wordt met verbazende
snelheid verlengd.
<a id="d0e1659"></a><span class="pagenum">[<a href="#d0e1659">314</a>]</span></p>
<p>Zoodra de veldvruchten rijp worden, hebben de Hamsters het druk met den oogst. Aan de zaaddoozen van &#8217;t vlas, aan groote paardeboonen
en erwten geven zij, naar het schijnt, de voorkeur boven alle andere vruchten. Alleen daar, waar den Hamster niets in den
weg wordt gelegd, haalt hij den oogst over dag binnen; gewoonlijk echter zijn de eerste helft van den nacht en de morgen v&oacute;&oacute;r
zonsopgang de voor den arbeid bestemde tijd. Met de voorpooten buigt hij de lange halmen naar beneden, snijdt er met &eacute;&eacute;n beet
de aar af, pakt haar met de voorpooten aan, draait haar een paar malen heen en weer en heeft haar nu niet alleen van korrels
beroofd, maar deze ook reeds in hare wangzakken geborgen. Zoo worden deze wijde, tot aan de schouders reikende zakken tot
aan den rand gevuld; dikwijls sleept een Hamster ongeveer 50 gram graan tegelijk naar zijn woning. Als het dier zoo beladen
is, ziet het er zeer grappig uit en is het zoo onbeholpen mogelijk. Zonder schroom kan men het nu in de handen nemen, want
de volgepropte wangzakken stellen het buiten staat om te bijten; men moet het dier echter niet den tijd laten met de voorpooten
de zakken leeg te strijken, want dan stelt het zich te weer.

</p>
<p>In het begin van October, als het koud wordt en de akkers kaal zijn, denkt de Hamster er ernstig aan, zijn winterkwartier
in gereedheid te brengen. Het leger is zeer klein, en wordt met het fijnste stroo dicht bekleed. Nu eet de luie dagdief zich
dik en vet, en gaat eindelijk ineengerold liggen om den winterslaap te beginnen. De ledematen blijken bij aanraking ijskoud
te zijn, kunnen moeilijk gebogen worden, springen, als men ze met geweld gebogen heeft, gelijk bij doode dieren, onmiddellijk
weder in hun vroegeren stand terug; de oogen zijn gesloten. De ademhaling en het kloppen van het hart zijn niet meer te voelen.
Gewoonlijk slaat het hart 14 of 15 maal in de minuut. V&oacute;&oacute;r het ontwaken merkt men in de eerste plaats op, dat de stijfheid
vermindert. Daarna begint het ademhalen merkbaar te worden; men bespeurt eenige bewegingen; de slaper gaapt en laat een rochelend
geluid hooren, rekt zich uit, opent de oogen, waggelt rond, alsof hij beschonken is, tracht op zijne pooten te blijven staan,
valt om, staat nogmaals op, schijnt in gedachten verzonken, en loopt eindelijk langzaam rond; als men hem iets eetbaars toewerpt,
vreet hij het dadelijk op; hij poetst en strijkt zich de haren glad en is nu volkomen wakker. In een kamer, waar bij koud
weer gestookt wordt, kan men de Hamsters voortdurend wakker houden; zij blijven dan echter niet gezond en sterven spoedig.

</p>
<p>Wel is het gelukkig, dat de Hamster, die zich soms zeer sterk vermenigvuldigt, en dan groote schade aanricht, zoovele vijanden
heeft. Buizerden en Uilen, Raven en vele andere Vogels, vooral echter de Bunzing en de Wezel, zitten hem onophoudelijk op
de hielen en dooden hem, waar en wanneer ze hem ook ontmoeten.

</p>
<p>In eenige streken wordt ook door den mensch een verdelgingsoorlog tegen den Hamster gevoerd. Het belangrijkste voordeel, dat
deze jacht oplevert, is de voorraad, die deze kluizenaar verzamelt; het door hem voor de toekomst bewaarde graan wordt eenvoudig
afgewasschen, daarna gedroogd en evenals ander koorn gemalen. Ook het vel van dit dier is bruikbaar; naar men bericht, levert
het een zeer goede, lichte en duurzame pelterij. In vele gewesten wordt het vleesch van den Hamster gegeten. Hoe groot het
aantal dezer dieren in sommige streken is, in weerwil van de ijverigste vervolgingen, kan men afleiden uit het door <span class="smallcaps">Altum</span> medegedeelde bericht, dat in 1869, op de akkers om Aschersleben, 39.000 Hamsters gevangen werden.
</p>
<hr class="tb"><p>

</p>
<p>De familie van de <span class="letterspaced">Woelmuizen</span> (<i>Arvicolidae</i>), omvat een groot aantal soorten van kleine Knaagdieren, die veel op elkander gelijken en in vele opzichten aan de Muizen
herinneren, bij welke familie zij vroeger gevoegd werden. De uitwendig zichtbare kenmerken, waardoor zij zich van deze onderscheiden,
zijn vooral: de plompe lichaamsbouw, de dikke kop, de ooren, die geheel onder de beharing verborgen zijn of slechts weinig
er boven uitsteken en de korte staart, welks lengte hoogstens het twee derde deel van die van het overige lichaam bedraagt.

</p>
<p>Het gebit bevat, behalve de bij alle Knaagdieren voorkomende wortellooze (steeds doorgroeiende) snijtanden, drie kiezen in
elke kaakhelft; deze hebben niet, evenals die der Echte Muizen, &#8220;ware&#8221; wortels, maar zijn &#8220;wortelloos&#8221;. Het in de kaak verborgen
deel van den tand of kies, wordt n.l. alleen dan een &#8220;ware&#8221; wortel genoemd, als het allengs dunner wordt, en aan het dunne
uiteinde slechts fijne, moeielijk zichtbare openingen heeft, waardoor de bloedvaten voor het in den tand aanwezige tandbeenvormende
orgaan (de pulpa) binnendringen. Wortellooze tanden hebben aan het bedoelde uiteinde een groote opening en heeten daarom ook
wel tanden met &#8220;open wortels&#8221;. De tandbeenvorming heeft hier wegens de meerdere toevoer van bloed naar de pulpa sneller plaats;
&#8220;wortellooze&#8221; tanden (of kiezen) groeien dus van onderen aan, naarmate zij van boven afslijten. Bovendien bestaat de kauwvlakte
van de kiezen der Woelmuizen niet, evenals die der Echte Muizen, uit met email bedekte knobbeltjes, maar vertoont dwars gerichte
lijsten van email, gevormd door de naar binnen dringende plooien van de emaillaag, die de geheele kies omgeeft. Deze lijsten
blijven steeds boven de kauwvlakte uitsteken, wijl de daarnevens gelegen bestanddeelen van de kies (tandbeen en cement) zachter
zijn en sterker afslijten.

</p>
<p>De Woelmuizen bewonen het noorden van de Oude en Nieuwe Wereld. Zij leven zoowel in de vlakte als in het gebergte, op bouwland
en ook op nagenoeg woeste gronden, op akkers en weiden, in tuinen, aan de oevers der rivieren, beken, meren en plassen. Holen
en gaten, die door haar zelf gegraven zijn, dienen haar tot verblijfplaats. Bijna alle vermijden de nabuurschap van den mensch;
slechts weinige komen soms in zijne stallen en schuren of in zijne tuinen. Hare holen bestaan uit meer of minder lange, al
of niet vertakte gangen, welke zich van die der andere dieren dikwijls door hun ligging dicht bij de oppervlakte onderscheiden;
vele echter graven kamers, die op hutten gelijken, andere maken woningen, die in meerdere of mindere mate van kunstvaardigheid
getuigen. De meeste wonen alleen of paarsgewijs; nu en dan vereenigen zij zich echter tot groote scharen. Hun voedsel ontleenen
zij vooral aan &#8217;t plantenrijk, door vele echter worden ook dierlijke stoffen niet versmaad. Vele verzamelen wintervoorraad,
hoewel zij geen winterslaap houden. Voor &#8217;t overige gelijken zij in bijna alle opzichten op Echte Muizen. Haar levenswijze
is bijna als die van deze dieren, die zich echter door meerdere vlugheid en behendigheid onderscheiden. Ook de Woelmuizen
bewegen zich tamelijk snel; slechts weinige soorten kunnen klimmen; bijna alle zijn meesterlijk ervaren in het zwemmen, eenige
leven zelfs geheel in &#8217;t water; andere houden maanden lang verblijf in de sneeuw, waarin zij langen gangen graven en kunstvolle
nesten bouwen. Enkele soorten ondernemen, waarschijnlijk door gebrek <a id="d0e1685"></a><span class="pagenum">[<a href="#d0e1685">315</a>]</span>aan voedsel gedreven, groote zwerftochten; hieraan is het toe te schrijven, dat tegenwoordig verscheidene soorten in Europa
inheemsch geworden zijn, die vroeger uitsluitend in Azi&euml; leefden. Onder hare zinnen staan de reuk en het gezicht bovenaan.
Hare geestvermogens zijn gering. Alle vermenigvuldigen zich sterk, sommige soorten zelfs ongeloofelijk snel. Bijna alle soorten
zijn voor den mensch schadelijk zonder hem eenigen dienst van beteekenis te bewijzen; zij worden daarom terecht gehaat en
op allerlei wijzen vervolgd.
</p>
<p class="tb"></p><p>

</p>
<p>De <span class="letterspaced">Muscus-rat</span>, <span class="letterspaced">Bever-rat</span> of <span class="letterspaced">Ondatra</span> (<i>Fiber zibethicus</i>), de eenige voor den mensch nuttige soort van de geheele familie, kan omschreven worden als een groote Waterrat met langen
staart, breede achtervoeten (welker teenen door korte zwemvliezen met elkander verbonden zijn), stompen snuit en kort behaarde
ooren (die gesloten kunnen worden). De staart is alleen in de nabijheid van den stam rolrond, voor het overige zijdelings
samengedrukt, in de nabijheid van de spits tweesnijdig en met kleine schubben bezet. De beharing is dicht, glad aanliggend,
zacht en glanzig, het wolhaar buitengewoon zacht, fijn en kort, het bovenhaar zeer glanzig en dubbel zoolang als het wolhaar.
De bovendeelen, zijn bruin, soms geel, de onderdeelen zijn grijs, op sommige plaatsen met een roodachtig waas; de staart is
zwart. Volwassen mannetjes worden omstreeks 58 cM. lang, waarvan ongeveer de helft op den staart komt.


</p>
<div class="figure"><img border="0" src="images/p1315.jpg" alt="Muscus-rat of Ondatra (Fiber zibethicus). &#8531; v.d. ware grootte." width="720" height="403"><p class="figureHead"><span class="letterspaced">Muscus-rat</span> of <span class="letterspaced">Ondatra</span> (<i>Fiber zibethicus</i>). &#8531; v.d. ware grootte.
</p>
</div><p>


</p>
<p>De Ondatra bewoont de landen van Noord-Amerika, die <span id="d0e1717" class="corr" title="Bron: tusschen tusschen">tusschen</span> 30 en 60&deg; N.B. gelegen zijn. Het veelvuldigst komt dit dier voor in het waterrijke Canada en in Alaska. De met gras begroeide
oevers van groote meren of van breede, langzaam stroomende rivieren, van stille beken en moerassen, zijn de verblijfplaatsen
van deze om zijn vacht zeer gezochte Rat; het liefst echter vestigt zij zich aan de kanten van niet al te groote, met riet
en waterplanten bedekte vijvers. Hier bewoont zij een bepaalde plaats en vormt met andere dieren van haar soort tamelijk innig
verbonden famili&euml;n of volken. Haar levenswijze komt in vele opzichten met die van den Bever overeen: de Indianen noemen daarom
deze beide dieren broeders, en beweren, dat de Bever de oudste en schranderste, de Muscusrat de domste van de twee is. De
woningen zijn, evenals die van den Bever, eenvoudig onderaardsche kamers met verscheidene uitgangsbuizen, die alle onder den
waterspiegel uitkomen, of hutten boven den grond. De laatstgenoemde, die vooral in noordelijke streken aangelegd worden, zijn
half-kogelvormig of gelijken op koepels; zij rusten op een modderbank en verheffen zich dus boven den waterspiegel. De wanden
dezer hutten worden van zeggen, riet en biezen vervaardigd, welke plantendeelen door slib met elkander verbonden zijn; eenige
onderzoekers beweren echter, dat de geheele hut aanvankelijk uit slib bestaat, en zich langzamerhand eerst bedekt met een
laag van gras en biezen, doordat deze er tegen aan drijven. De hut bevat slechts &eacute;&eacute;n kamer, die een middellijn van 40 &agrave; 65
cM. heeft. Een gang, die op den bodem van het water uitkomt, verleent toegang tot deze kamer. Van haar gaan andere blind eindigende
buizen uit, die een eind weegs onder den grond doorloopen en naar gelang van de omstandigheden meer of minder verlengd worden,
want zij dienen eigenlijk alleen om de wortels van de waterplanten, die hij als voedsel gebruikt, te kunnen bereiken. V&oacute;&oacute;r
den winter bekleedt de Ondatra hare kamers met een zacht kussen van droge bladeren en zorgt voor luchtverversching in haar
hut door het middelste deel van het dak uit los opeengestapelde planten samen te stellen, waartusschen genoeg ruimten overblijven
om versche lucht toe te laten en de bedorven lucht te laten ontsnappen. Zoolang het moeras of de vijver niet tot op den bodem
dicht vriest, leeft zij zeer genoegelijk in haar warme woning, die door het dikke sneeuwkleed, dat haar bedekt, nog meer tegen
de koude beschut wordt.

</p>
<p>Het voedsel van deze dieren bestaat bijna uitsluitend uit waterplanten; in vele woningen werden echter ook leeggegeten schelpen
van Weekdieren gevonden. Aan gevangen exemplaren merkte <span class="smallcaps">Audubon</span> op, dat zij veel van Mossels houden. De Bever-ratten zijn zeer opgewekt en speelsch, als zij zich in haar eigenlijk element,
in het water, bevinden. Wie zich in een stillen nacht in de nabijheid van een molenvijver of ander, diep, afgelegen water
bevindt, ziet er vaak verscheidene van deze dieren bijeen, en kan nagaan, hoe zij zich vermaken; sommige zwemmen in verschillende
richtingen heen en weer, waarbij zij lange glinsterende strepen op den waterspiegel doen ontstaan; andere rusten eenige oogenblikken
op bosjes gras of op steenen en kluiten, van waar zij het voedsel dat op het water drijft, kunnen bereiken; nog andere zitten
aan den oever en springen de eene na de andere als Kikvorschen in den plas. Een groote ontsteltenis <a id="d0e1725"></a><span class="pagenum">[<a href="#d0e1725">316</a>]</span>maakt zich van de op deze wijze spelende Ondatra&#8217;s meester, zoodra men een geweer afschiet. Overhaast nemen zij de vlucht;
met een onvergelijkelijke snelheid duiken zij bij dozijnen te gelijk in de diepte, zoodra zij den knal hooren, of verdwijnen
in hare holen.


</p>
<div class="figure"><img border="0" src="images/p1316.jpg" alt="Waterrat (Arvicola amphibius). &#8532; v. d. ware grootte." width="720" height="443"><p class="figureHead"><span class="letterspaced">Waterrat</span> (<i>Arvicola amphibius</i>)<span id="d0e1735" class="corr" title="Bron: ">.</span> &#8532; v. d<span id="d0e1738" class="corr" title="Bron: ">.</span> ware grootte.
</p>
</div><p>


</p>
<p>Van de voortplanting der Muscus-ratten is tot dusver niet veel bekend. Het wijfje werpt in haar hut of in een onderaardsch
hol 3 &agrave; 6 jongen.

</p>
<p>Over &#8217;t algemeen onderscheiden deze Woelmuizen zich door een buitengewoon zachten aard. Die, welke jong gevangen zijn, worden
spoedig tam. De oude dieren blijven echter bijtlustig en ongenaakbaar. Men moet ze bewaren in een kist, die van binnen met
blik bekleed is, daar zij andere hokken spoedig vernielen.

</p>
<p>De Ondatras worden ijverig vervolgd, niet zoo zeer wegens de schade, die zij aanrichten, als wegens het voordeel, dat zij
na haar dood opleveren. Van het vel worden pelzen, kragen en moffen gemaakt, die vooral in Amerika en China aftrek vinden;
sommige menschen houden er niet van, wegens den muscusreuk, die er nog lang aan blijft. Het vleesch wordt alleen door de Indianen
gegeten; voor Europeanen is het onbruikbaar, daar het zoo sterk naar muscus of civet ruikt.

</p>
<p>De Bever-rat wordt in vallen gelokt, die met appels als lokaas worden voorzien; ook vangt men ze wel in klemmen, die voor
hare woningen worden geplaatst, of doodt ze in hare hutten. De Indianen kunnen de bewoonde hutten zeer goed onderscheiden
van die, welke verlaten zijn; zij sluipen er zonder gedruisch te maken heen en stooten een scherpe speer met groote kracht
door den wand der hut, waardoor zij in den regel den bewoner dooden.
</p>
<p class="tb">*</p><p>

</p>
<p>Op de Muscus-ratten laten wij de <span class="letterspaced">Eigenl&#307;ke Woelmuizen</span> (<i>Arvicola</i>) volgen; deze hebben de teenen van de achtervoeten niet door zwemvliezen verbonden en een onbehaarde zool.

</p>
<p>Dit geslacht wordt in vier ondergeslachten verdeeld: de <span class="letterspaced">Woelratten</span> (<i>Paludicola</i>), de <span class="letterspaced">Boschwoelmuizen</span> (<i>Hypudaeus</i>), de <span class="letterspaced">Akkerwoelmuizen</span> (<i>Agricola</i>) en de <span class="letterspaced">Veldmuizen</span> (<i>Arvicola</i>).

</p>
<p>Geen van de leden van het geheele geslacht dringt zich meer aan onze aandacht op en maakt zich meer gehaat dan de <span class="letterspaced">Waterrat</span> of <span class="letterspaced">Veldrat</span> [<i>Arvicola</i> (<i>Paludicola</i>), <i>amphibius</i>], een der schadelijkste Knaagdieren, die er bestaan (niet te verwarren met de Bruine rat, die soms ook &#8220;Waterrat&#8221; wordt genoemd).
Zij leeft niet, zooals men misschien uit den naam zou afleiden, uitsluitend in het water of aan den waterkant of in moerassige
oorden. Er zijn er wel is waar, die aan het water en aan drassige gronden de voorkeur geven; deze hebben zelfs, voor zoover
men heeft kunnen nagaan, het uitgestrektste verbreidingsgebied; het strekt zich uit van den Atlantischen Oceaan tot aan de
Zee van Ochotsk, van de Noordkaap en de Witte Zee tot aan het zuiden van Itali&euml;, Dalmati&euml; en de landstreken om den Kaukasus.
Deze &#8220;eigenlijke Waterratten&#8221; zwemmen en duiken uitmuntend, sommige zoeken in &#8217;t water haar voedsel, andere komen ook in droge
akkers en tuinen en niet zelden uren ver van &#8217;t water verwijderd voor. De in droge streken levende exemplaren zijn in den
regel zeer licht van kleur; &#8220;zuiver zwarte of zwartbruine&#8221;, zegt <span class="smallcaps">Blasius</span>, &#8220;heb ik alleen in de nabijheid van &#8217;t water of op natte plaatsen gevonden.&#8221;&#8212;Andere Waterratten echter houden zich bij voorkeur
in droge gronden op en bekommeren zich, naar het schijnt, in &#8217;t geheel niet meer om het water. Met dit verschil in levenswijze
gaan in den regel eenige afwijkingen van tint en lichaamsbouw gepaard; de laatstbedoelde zijn niet alleen meestal lichter
van kleur, maar hebben o.a. ook een naar verhouding korteren staart. Onder deze op droge gronden levende Waterratten onderscheidt
men twee vormen: de eene, de &#8220;Italiaansche Woelrat&#8221; werd tot dusver alleen in Provence, Itali&euml;, en misschien ook in den Kaukasus
aangetroffen; de andere, die in de Pyrenee&euml;n, de Alpen, den Elzas, Th&uuml;ringen, de Harts en Westelijk Duitschland gevonden werd,
komt ook in eenige gemeenten van de graafschap Zutphen voor en is hier onder de namen &#8220;Aardwolf&#8221; en &#8220;Vreetwolf&#8221; bekend.

</p>
<p>Toch is het bij nader onderzoek gebleken, dat er geen voldoende redenen bestaan, om, in navolging van sommige dierkundigen,
drie &#8220;soorten&#8221; van Waterratten te onderscheiden; daar nevens de vormen, die tot de bedoelde onderscheiding aanleiding zouden
kunnen geven, tal van tusschenvormen bestaan, die &ograve;f meer tot den eenen, &ograve;f meer tot den anderen vorm overhellen.

</p>
<p>De Waterrat is 21 &agrave; 24 cM. lang, waarvan voor den staart 6.5 &agrave; 8.5 cM. gerekend moeten worden. <a id="d0e1810"></a><span class="pagenum">[<a href="#d0e1810">317</a>]</span>De vacht is nagenoeg eenkleurig, daar de grijsbruine of bruinzwarte kleur van de bovendeelen onmerkbaar overgaat in de iets
lichtere kleur van de onderdeelen; deze kan zijn witachtig, of alle tinten vertoonen, die tusschen grijs en zwart of grijsachtig
zwart gelegen zijn. Dat de kleur velerlei afwijkingen aanbiedt, werd reeds opgemerkt, en ook, dat dit aanleiding heeft gegeven
tot het onderscheiden van drie typen: de Eigenlijke Waterrat, de Italiaansche Woelrat en de Molmuis of Aardwolf.

</p>
<p>Van de Echte Ratten kan men de Waterrat onmiddellijk onderscheiden, door te letten op haar dikken, ronden, korten kop met
de in &#8217;t oog loopend korte, niet buiten de vacht te voorschijn komende ooren, welker lengte ter nauwernood een vierde deel
van de lengte van den kop bedraagt; bovendien heeft zij een veel korteren staart. Deze soort bewoont de vlakte zoowel als
de bergstreken, en komt in de Alpen op bouw- en weiland nog op een hoogte van 1200 M. geregeld voor; binnen de reeds genoemde
grenzen is zij eigenlijk nergens zeldzaam.

</p>
<p>De levenswijze van de Waterrat herinnert aan die van den Mol, evenwel ook aan die van de Muscusrat en andere in het water
levende Knaagdieren. De Eigenlijke Waterrat graaft haar woning bij voorkeur aan den oever van stilstaand water; gangen die
aan den waterspiegel beginnen en scheef naar boven gericht zijn, monden uit in een ruime kamer, die niet zelden zeer zacht
bekleed is. De holen in droge streken zijn samengestelder; het zijn gangen, die soms vele honderden schreden lang zijn en,
evenals die van den Mol, grootendeels op zeer korten afstand van de aardoppervlakte gelegen zijn. De Mol blijft echter voortdurend
onder den grond, onze Woelmuis verlaat haar gang nu en dan om zich een eindweegs over de oppervlakte te bewegen en dan op
eenigen afstand van haar uitgangspunt haar onderaardsche werkzaamheid te hervatten. Terwijl zij aan &#8217;t graven is, werpt zij
de planten om, die boven hare gangen staan, verslindt de wortels en richt op deze wijze veel meer schade aan, dan ooit uit
het woelen van den Mol zou kunnen voortvloeien. De gangen van de Waterrat zijn zelden dieper gelegen dan de aardlaag, die
de wortels van de door haar gezochte planten omgeeft; dikwijls zijn zij zoo ondiep, dat de grond er boven wordt opgelicht
en de gang slechts door een gewelf van 2 &agrave; 3 cM. dikte van de buitenlucht gescheiden is; zulke gangen storten zeer dikwijls
in en zijn dan onbruikbaar; steeds worden zij echter ten spoedigste weer hersteld; al moet zij verscheidene malen per dag
denzelfden arbeid verrichten, de Waterrat is onvermoeid. Onbedekte loopgraven, zooals die van den Mol, graaft zij dus niet;
ook verschillen de door haar opgeworpen aardhoopen van de molshoopen, doordat zij uit grootere kluiten bestaan, veel ongelijkmatiger
zijn en te zamen geen rechte lijn vormen. In een dergelijke aardhoop, die grooter is dan de overige, bevindt zich de kamer,
waarin de Waterrat hare jongen ter wereld brengt, nadat zij er vooraf een warm nest in gebouwd heeft. Ieder hol dient tot
woonplaats aan een paar van deze dieren; het eene paar houdt zich gaarne in de nabijheid van het andere op.

</p>
<p>De Waterrat loopt niet bijzonder snel; zij verstaat echter uitmuntend de kunst van graven en is een meester in het zwemmen,
hoewel de Waterspitsmuis haar in dezen overtreft. Op stille plaatsen ziet men haar zoowel over dag als &#8217;s nachts aan &#8217;t werk;
zij is echter voorzichtig en vlucht in haar hol, zoodra zij bemerkt, dat men naar haar kijkt. Alleen als zij tusschen het
riet bezig is, kan men haar gemakkelijk waarnemen. Toch hebben de Waterratten, die zich in het Johanna-park te Leipzig ophouden,
zich zoozeer aan het hier dikwijls zeer drukke verkeer van menschen gewend, dat men haar werkzaamheid op ieder uur van den
dag, zoolang als men wil, kan nagaan, indien men voedsel voor haar medeneemt. Onder een brug, die voor de wandelaars over
den smalsten arm van den parkvijver is aangelegd, hebben de Waterratten zich genesteld; zij zwemmen ijverig rond en komen
zonder schroom nader, als de over den brug gaande of daar verzamelde, jubelende kinderen allerlei stukjes voedsel naar beneden
werpen. Deze gaven, die waarschijnlijk oorspronkelijk voor de Visschen en de Zwanen bestemd waren, hebben ook de Waterratten
aangelokt en worden voor &#8217;t meerendeel ingezameld door deze vlugge zwemmers, wat dan ook tegenwoordig in den regel de bedoeling
van de gevers is.

</p>
<p>Van de zintuigen van de Waterrat zijn, naar het schijnt, vooral die van het gezicht en van het gehoor voortreffelijk ontwikkeld.
Haar karakter verschilt in haar voordeel van dat van de Ratten. Zij is nieuwsgierig, voor &#8217;t overige echter bekrompen van
geest en tamelijk goedaardig. Haar voedsel ontleent zij grootendeels aan het plantenrijk; hierdoor wordt zij dikwijls zeer
schadelijk, vooral als zij de tuinen als arbeidsveld heeft gekozen.

</p>
<p>De in &#8217;t water levende Waterrat doet weinig schade door het voedsel dat zij gebruikt en als winterproviand medevoert, maar
wordt zeer gevaarlijk voor onze veiligheid, als zij zich in de nabijheid van rivierdijken sterk vermenigvuldigt. In alle richtingen
<span class="letterspaced">doorwoelen</span> zij <span class="letterspaced">de genoemde waterkeeringen</span>, zoodat deze bij hoogen waterstand voor de drukking van &#8217;t water bezwijken; middellijk zijn zij dus oorzaak van overstroomingen.
Het voedsel, dat zij gedurende haar verblijf in &#8217;t water gebruiken, bestaat hoofdzakelijk uit rietstengels. Ook versmaden
zij geen dierlijk voedsel. In &#8217;t water vangen zij volwassen Insecten en hunne larven, kleine Kikvorschen, Visschen, Schaaldieren,
op het land vervolgen zij Veldmuizen en andere Muizen, verslinden de eieren van de in &#8217;t gras broedende Vogels, vreten groote
gaten in de vellen, die de looiers in &#8217;t water leggen te weeken, enz. In den herfst vergrooten zij haar woning door een voorraadkamer
aan te leggen, die door gangen met het oude nest verbonden is. Deze kamer wordt gevuld met erwten, boonen, uien en aardappels,
die uit de naburige akkers en tuinen afkomstig zijn; op dezen voorraad teren zij gedurende het laatste gedeelte van den herfst
en in het voorjaar, kortom zoolang het weder nog zacht is. Eerst bij felle vorst vallen zij in slaap, zonder evenwel in een
toestand van verstijving over te gaan.

</p>
<p>De Waterratten vermenigvuldigen zich snel. Drie of viermaal per jaar vindt men in het onderaardsche, warme, zacht bekleede
nest 2 &agrave; 7 jongen; die van &eacute;&eacute;n worp zijn dikwijls van verschillende kleur. &#8220;De diepte van het hol, waarin het nest wordt aangelegd,&#8221;
zegt <span class="smallcaps">Landois</span>, &#8220;wisselt af van 30 tot 60 cM. Het staat steeds in gemeenschap met verscheidene gangen. Het nest zelf vult de holte volkomen
aan; het is bolvormig, heeft een middellijn van 15 &agrave; 20 cM. en bestaat uit een zeer groot aantal uiterst fijne, droge wortelvezeltjes.
Dikke wortelvezels en wortels worden bij den bouw niet gebruikt; op deze wijze wordt een nest verkregen, dat wat zachtheid
en warmte betreft, vele vogelnesten overtreft.&#8221; Soms wordt het nest gebouwd <a id="d0e1833"></a><span class="pagenum">[<a href="#d0e1833">318</a>]</span>te midden van dichte struiken onmiddellijk boven den grond, dikwijls ook in het riet. Zulk een nest wordt door <span class="smallcaps">Blasius</span> beschreven. &#8220;Het stond 1 M. boven den waterspiegel, op een afstand van ongeveer dertig schreden van den drogen oever; het
was als dat van een Rietzanger tusschen drie riethalmen ingevlochten, bolvormig, uit fijne, zachte grasbladen gebouwd; de
opening was dichtgestopt; buitenwerks had het een middellijn van ongeveer 10, binnenwerks van weinig meer dan 5 cM.; het bevatte
twee koolzwarte, nagenoeg half volwassen jongen. E&eacute;n van de oude dieren, dat zich bij mijn komst van het nest verwijderde
en in het water sprong, was eveneens zwart; het zwom en dook zeer behendig. De ouden konden alleen zwemmend bij het nest komen,
daar de vijver van den oever tot aan het nest 1 M. diep was; zij moesten daarna bij een riethalm omhoog klauteren. De gewone
wijze van nestbouw van de Waterratten is geheel anders; er bestond hier een zeer gunstige gelegenheid voor het bouwen van
een onderaardsch nest in een der naburige akkers of tuinen; ook had het dier een nest kunnen bouwen op den grond in de dichte
struiken van den ringdijk om den vijver; ik kon dus geen verklaring vinden voor deze afwijking van den regel.&#8221;

</p>
<p>De Waterrat is niet goed geschikt om in een hokje gehouden te worden. Zij vereischt een zorgvuldige verpleging, daar zij zich
niet licht in veranderde omstandigheden schikt, en nooit behoorlijk tam wordt.
</p>
<p class="tb"></p><p>

</p>
<p>Op groote hoogten in de Alpen, daar waar geen andere dieren leven, woont een tweede soort van het geslacht Woelmuis, die merkwaardig
is, doordat zij in ieder jaargetijde het klimaat trotseert, en zelfs in den winter er niet aan denkt, om, op gelijke wijze
als de andere Knaagdieren, in den grond een schuilplaats te zoeken. Nog steeds ontbreken ons uitvoerige berichten over deze
soort, hoewel de ijverigste onderzoekers zich bezig hebben gehouden met het nagaan van haar levenswijze; de ongastvrijheid
van de gewesten, waarin dit dier zich ophoudt, maken het onderzoek te bezwaarlijk.

</p>
<p>De <span class="letterspaced">sneeuwmuis</span> [<i>Arvicola (Paludicola) nivalis</i>] is een tamelijk kleine Woelrat, die (zonder den 6.8 cM. langen staart) 12.5 cM. lang wordt. Haar vacht is tweekleurig: licht
bruinachtig grijs van boven, op het midden van den rug donkerder dan aan de zijden, grijsachtig wit van onderen; de beide
kleuren zijn scherp van elkander gescheiden. Van deze soort komen eenige standvastige verscheidenheden voor, d.i. afwijkingen,
die geregeld overerven. Deze verschillen echter, voor zoover men weet, niet in levenswijze. &#8220;Van alle Muizen,&#8221; zegt <span class="smallcaps">Blasius</span>, &#8220;heeft de Sneeuwmuis het kleinste, maar tevens het eigenaardigste verbreidingsgebied. Het omvat de Alpen in hun geheele
uitgestrektheid. Bovendien werd zij aan <span class="smallcaps">de Selys</span> van uit de Pyrenee&euml;n toegezonden. Er is mij geen geval bekend, dat zij in de Alpen op een geringere hoogte dan 1000 M. boven
den zeespiegel geregeld gevonden wordt; ook op een hoogte van 1300 M. komt zij op de meeste plaatsen niet veelvuldig voor.
Van hier te beginnen treft men haar aan op alle hoogten tot aan de laatste grenspunten van het plantenleven. In de nabijheid
van de sneeuwgrens wordt zij het veelvuldigst waargenomen; zij gaat echter nog hooger op en bewoont zelfs de kleinste oasen
in de sneeuw- en ijswoestijn: de met armoedige alpenkruiden spaarzaam begroeide, aan alle zijden door de sneeuwvelden ingesloten,
kale plekken aan de zuidzijde van de hooge toppen der Alpen, waar de warme zonnestralen dikwijls slechts gedurende 2 of 3
maanden het telkens weer vernieuwde sneeuwkleed uit den weg kunnen ruimen, en den bodem over een afstand van weinige schreden
blootleggen. In deze ontzagwekkende eenzaamheid brengt zij, behalve den schoonen, korten Alpenzomer, ook den 9 of 10 maanden
durenden, strengen winter door, waarin het nimmer wijkende sneeuw- en ijskleed, dat de Alpentoppen bedekt, zich ook uitstrekt
over de bergstreken, die in andere jaargetijden met planten getooid zijn; zij verlaat haar woonplaats niet, maar graaft in
den winter gangen onder de sneeuwlaag, om plantenwortels te zoeken, zoodra de door haar verzamelde wintervoorraad niet voldoende
blijkt te zijn. Geen ander Zoogdier begeleidt de Sneeuwmuis het geheele jaar door op deze verstijfde hoogten der Alpen, die
boven de grenzen der levende natuur vrij in &#8217;t luchtruim zich verheffen; slechts nu en dan volgt een onverbiddelijke vijand,
een Wezel of een Hermelijn, haar spoor.&#8221;

</p>
<p>De natuuronderzoekers kennen de Sneeuwmuis eerst sinds ruim een halve eeuw; <span class="smallcaps">Nagar</span> ontdekte haar in 1841 in Andermatt op den St. Gotthard, <span class="smallcaps">Martins</span> vond haar op den Faulhorn, <i>Hugi</i> op den hoogsten kam van den Strahleck, op een hoogte van ruim 3000 M., en op den Finsteraarhorn op 3600 M. hoogte boven den
zeespiegel midden in den winter in een Alpenhut in de nabijheid van den Grindelwald-gletscher. <i>Blasius</i> ontmoette de Sneeuwmuis op de bergen van Chamb&eacute;ry, op den Montblanc, op een 3600 M. hoog gelegen punt van den Bernina, op
den hoogsten top van den Piz Linguard, die luttele schreden breed is en over een oppervlakte van slechts weinige vierkante
voeten van sneeuw ontbloot was, op ongeveer 3300 M. hoogte in het hooge dal van den Oetz en op vele andere plaatsen van den
Alpenketen.

</p>
<p>Het leven dat de Sneeuwmuis in haar ongastvrij, onbeschrijfelijk armoedig vaderland leidt, is tot dusver nog raadselachtig.
Men weet, dat zij planten, hoofdzakelijk wortels en Alpenkruiden, gras en hooi tot voedsel gebruikt en ook een wintervoorraad
van deze stoffen inzamelt; hoe zij op vele van de door haar bewoonde plaatsen nog voedsel genoeg kan vinden, is echter moeilijk
te begrijpen.
</p>
<p class="tb"></p><p>

</p>
<p>De <span class="letterspaced">Rosse Veldmuis</span> [<i>Arvicola (Hypudaeus) glareolus</i>], die (zonder den 4.5 cM. langen staart) een lengte van 10 cM. kan bereiken, is tweekleurig: van boven bruinrood, in de buurt
van de flanken grijsachig; de witte kleur van de onderdeelen en van de voeten is scherp gescheiden van die der bovendeelen.

</p>
<p>Zij komt gewoonlijk voor in bosschen met breedgebladerde boomen en aan boschranden, zoo ook in het struikgewas en in tuinen
met vele boomen. Zij is inheemsch en bewoont de meeste andere landen van Middel-Europa, o.a. Duitschland, Hongarije, Kroati&euml;,
Moldavi&euml; en Rusland. In de meeste streken van ons land is zij aanwezig, en vooral in de duinen niet zeldzaam; nergens komt
zij echter in zeer grooten getale voor. Zij ontleent haar voedsel meer aan de dierenwereld dan aan het plantenrijk; zij eet
vooral Insecten en Wormen, en maakt nu en dan waarschijnlijk ook wel het een of ander vogeltje buit. In gevangenschap bekomt
de vleeschvoeding haar goed; zij versmaadt echter geenszins koorn of andere zaden en evenmin knolvormige wortels; in den winter
voedt zij zich bij voorkeur met de schors van jonge boomen. Wanneer zij in een bosch veelvuldig voorkomt, kan zij door het
afvreten van de schors van sinds kort geplante boompjes een ontzaglijke <a id="d0e1886"></a><span class="pagenum">[<a href="#d0e1886">319</a>]</span>schade aanrichten en het jonge plantsoen over een groote uitgestrektheid geheel vernielen. Zij begeeft zich zelden op grooten
afstand van &#8217;t bosch, maar bezoekt toch dikwijls de naburige akkers en richt dan hier even veel schade aan als de andere leden
van hare familie.

</p>
<p>Zij kan gemakkelijk in &#8217;t leven gehouden worden en wordt spoedig zeer tam. Met andere dieren van haar soort en met leden van
verwante soorten leeft zij in vrede.
</p>
<p class="tb"></p><p>

</p>
<p>De <span class="letterspaced">Aardmuis</span> [<i>Arvicola (Argricola) agrestis</i>] is (zonder den 3.7 cM. langen staart) 11 cM. lang, en heeft een tweekleurige vacht: van boven donker zwartachtig bruingrijs,
bij de flanken iets lichter, van onderen en aan de voeten grijswit. Zij bewoont Noord- en Middel-Europa. In Nederland is zij
enkele malen waargenomen, voorts in Skandinavi&euml;, Denemarken<span id="d0e1900" class="corr" title="Bron: .">,</span> Groot-Britanni&euml;, Belgi&euml;, Frankrijk, Noord-Duitschland, Noord-Rusland; zij leeft gewoonlijk in bosschen, boschranden, kreupelhout,
in dijken en nabij slooten; liefst in de nabijheid van het water, steeds in waterrijke streken. Dikwijls treft men haar in
gezelschap van de vorige soort en van de veldmuis aan. Haar voedsel ontleent zij bij voorkeur aan het plantenrijk. In hare
bewegingen is zij zoo onbeholpen, dat men haar zonder groote moeite met de hand vangen kan. Bovendien is zij in &#8217;t geheel
niet schuw; zij verschijnt meestal op klaarlichten dag voor den ingang van hare in den grond gegraven holen. Het ronde nest
bevindt zich op korten afstand beneden de aardoppervlakte, maar wordt van boven door dichte bundels gras beschut. Drie of
vier maal per jaar vindt men in zulke nesten 4 &agrave; 7 jongen, die spoedig volwassen zijn en al dadelijk op de ouden gelijken.
Men kan ze gemakkelijk gevangen in &#8217;t leven houden.

</p>
<p>Van de leden van het laatste ondergeslacht (<i>Arvicola</i> in engeren zin) zijn sommige zoo kortoorig, dat het oor geheel onder de vacht verborgen blijft, andere met iets langere,
even boven de vacht uitstekende oorschelpen bedeeld. Het is, volgens <span class="smallcaps">Van Bemmelen</span>, mogelijk, dat ook in ons land de <span class="letterspaced">Kortoorige Veldmuis</span> (<i>Arvicola Subterraneus</i>) voorkomt. Deze, die door hare kleur (bovendeelen geelachtig grijs, onderdeelen witachtig, beide kleuren scherp gescheiden)
en grootte niet veel van de volgende soort verschilt, is door geheel Belgi&euml; verspreid en leeft in onderaardsche gangen, in
vochtige weilanden, in moestuinen, nabij het water, soms ook in akkers.

</p>
<p>Van veel meer belang is voor ons de <span class="letterspaced">Gewone Veldmuis</span> (<i>Arvicola arvalis</i>), die zonder den 3 cM. langen staart, 11 cM. lang wordt. Haar vacht is onduidelijk tweekleurig, aan de bovendeelen geelachtig
grijs, aan de zijden lichter, aan de onderdeelen vuil- (geelachtig) wit; de pooten zijn zuiverder wit.


</p>
<div class="figure"><img border="0" src="images/p1319.jpg" alt="Veldmuis (Arvicola arvalis). &#8532; v.d. ware grootte." width="720" height="409"><p class="figureHead"><span class="letterspaced">Veldmuis</span> (<i>Arvicola arvalis</i>). &#8532; v.d. ware grootte.
</p>
</div><p>


</p>
<p>Het verbreidingsgebied van dit schadelijke Knaagdier omvat geheel Middel- en een deel van Noord-Europa benevens het westelijke
deel van Middel- en Noord-Azi&euml;; in Europa strekt het zich uit tot in de noordelijke provinci&euml;n van Rusland, in Azi&euml; zuidwaarts
tot Perzi&euml;, westwaarts tot aan gene zijde van den Ob. In Ierland, op IJsland, Corsica, Sardini&euml; en Sicili&euml; ontbreekt deze
Muis geheel. Zij bewoont zoowel de vlakten als de bergstreken, hoewel zij in het vlakke land veelvuldiger voorkomt. In de
Alpen vind men haar nog op hoogten van 2000 M. boven den zeespiegel. Boomlooze gewesten, akkers en weiden zijn hare liefste
woonplaatsen, zeldzamer bewoont zij boschranden en kale plekken in het bosch. Niet alleen het droge bouwland, maar ook de
vochtige, moerassige laaglanden verschaffen haar het noodige voor haar levensonderhoud. Hier legt zij in de droge bulten hare
gangen en nesten aan, daar graaft zij op geringe diepte gangen met 4 &agrave; 6 ingangsopeningen, die boven den grond door platgetrapte,
eenigszins uitgeloopen paden met elkander in gemeenschap staan. In den herfst neemt zij haar toevlucht tot graanhoopen of
komt in de menschelijke woningen, in schuren, stallen en kelders. In de huizen houdt zij zich bij voorkeur in de kelders en
niet, zooals de Echte Muizen op de zolders op. In den winter graaft zij lange gangen onder de sneeuw. Waar zij kan zamelt
zij voorraad in, vooral graan en andere zaden. Als het voedsel schaarsch wordt, verhuizen de Veldmuizen gezamenlijk, in den
regel eenvoudig naar een naburigen akker, soms echter ook in groote scharen uit de eene streek naar een andere, waarbij zij
bergketenen overtrekken en breede stroomen overzwemmen. De Veldmuis kan goed loopen en uitmuntend zwemmen; zij klimt echter
niet veel en doet dit op een onbeholpen wijze. Het graven verstaat zij meesterlijk. Zij doorwoelt den grond sneller dan eenige
andere Muis en is onvermoeid in het aanleggen van gangen. Volgens haar levenswijze kan men haar even goed een dagdier als
een nachtdier noemen. Men ziet haar ook bij de felste zonnehitte buiten haar <a id="d0e1936"></a><span class="pagenum">[<a href="#d0e1936">320</a>]</span>woning; aan den morgen en den avond geeft zij echter de voorkeur boven den heeten middag. Warmte en droogte zijn noodig voor
haar bestaan; bij langdurige vochtige weersgesteldheid sterft zij.

</p>
<p>Haar voedsel bestaat uit alle mogelijke plantaardige stoffen. Als zij zaden kan krijgen, kiest zij alleen deze; zoo niet,
dan is zij ook tevreden met frisch gras en malsche kruiden, met wortels en bladen, met klaver zoowel als met bessen en ooft.
Beukels en noten, graankorrels, rapen en aardappels worden in groote hoeveelheid door haar verslonden. Gedurende het ruwste
jaargetijde heeft zij een onafgebroken winterslaap; bij zacht weder ontwaakt zij hieruit en teert dan van haar wintervoorraad.
Zij is ongelooflijk vraatzuchtig en heeft zeer veel voedsel noodig om verzadigd te worden; ook kan zij niet buiten water.

</p>
<p>De Veldmuis is gezellig in de hoogste mate; zij leeft tamelijk eendrachtig met hare soortgenooten, minstens paarsgewijs, vaker
evenwel tot groote scharen vereenigd; om deze reden zijn hare woningen zoo dicht bij elkander gelegen. Zij vermenigvuldigt
zich buitengewoon sterk.

</p>
<p>&#8220;In gunstige omstandigheden,&#8221; zegt <span class="smallcaps">Blasius</span>, <span id="d0e1947" class="corr" title="Bron: ">&#8220;</span>neemt het aantal Veldmuizen op ongeloofelijke wijze toe. Er zijn vele voorbeelden van bekend, dat door haar bovenmatige vermenigvuldiging
de oogst in uitgestrekte landstreken teloorgegaan is; jonge beukenaanplantingen heeft zij over een uitgestrektheid van meer
dan 500 hectare door het afknagen van de schors vernield. In de jaren tusschen 1820 en 1830 kwam deze landplaag aan den Neder-Rijn
herhaaldelijk voor. De bodem van de velden was op sommige plaatsen zoo doorwoeld, dat men bijna geen voetstap kon doen zonder
in een muizengat te trappen; tusschen deze openingen waren tallooze wegen diep uitgeloopen. Zelfs op klaarlichten dag wemelde
het van Muizen, die vrij en ongestoord rondliepen. Als men naar haar toeging, kwamen zij ten getale van zes &aacute; tien te gelijk
voor een opening, waarin zij zich wilden verschuilen, en versperden elkander onwillekeurig den toegang. Het was niet moeilijk
gedurende dit gedrang een half dozijn van deze dieren met &eacute;&eacute;n stokslag te dooden. Alle schenen krachtig en gezond, voor &#8217;t
meerendeel waren zij echter tamelijk klein en waarschijnlijk van jeugdigen leeftijd. Drie weken later bezocht ik dezelfde
plaats. Het aantal Muizen was nog grooter geworden, maar de dieren verkeerden klaarblijkelijk in een ziekelijken toestand.
Velen hadden ontvellingen of verzweringen, die zich dikwijls over het geheele lichaam uitstrekten; de huid zat zelfs bij geheel
gave exemplaren zoo los en kon zoo gemakkelijk verscheurd worden, dat men ze niet stevig kon aanpakken, zonder ze te beschadigen.
Toen ik vier weken later voor de derde maal dezelfde streken bezocht, waren de Muizen spoorloos verdwenen. De ledige gangen
en woningen brachten nu echter een nog veel treuriger indruk teweeg dan vroeger, toen zij vol leven en beweging waren. Men
zeide mij, dat plotseling de geheele generatie als door een tooverslag van de aarde was weggevaagd. Vele zijn waarschijnlijk
door een besmettelijke ziekte om &#8217;t leven gekomen, vele hebben vermoedelijk elkander opgegeten, gelijk zij ook doen, als zij
gezamenlijk opgesloten worden, ook sprak men van ontelbare scharen Muizen, die op klaarlichten dag op verscheidene plaatsen
over den Rijn gezwommen zouden zijn. Toch had men nergens in de verte, zoo min als nabij een ongewone vermeerdering van het
aantal Muizen waargenomen; zij waren, naar het schijnt, overal tegelijkertijd verdwenen, zonder ergens weer voor den dag te
komen. Waarschijnlijk brengt de natuur gedurende de buitengewone vermeerdering van het aantal dezer dieren tevens het middel
voort, dat haar vernietiging ten gevolge heeft. Het weer, een mooie, warme nazomer, was voor hen, naar men zou zeggen, tot
aan het laatste oogenblik gunstig geweest.&#8221;

</p>
<p>Om getallen te noemen, die eenig denkbeeld kunnen geven van het kolossaal aantal Muizen, dat menigmaal in bepaalde streken
voorkomt, behoef ik slechts te vermelden, dat alleen in het district Zabern in het jaar 1822 binnen 14 dagen 1.570.000, in
het landraadsambt Nidda 590.327 en in het landraadsambt Putzbach 271.941 stuks Veldmuizen gevangen werden. In den zomer van
het jaar 1861 werden in de omstreken van Alsheim in Rijn-Hessen 409,523 Muizen en 4707 Hamsters gevangen en afgeleverd. De
gemeentekas betaalde hiervoor 2593 gulden. Vele gezinnen hebben bij deze muizenvervolging 50, 60 of meer guldens door de werkzaamheid
van de kinderen verdiend; een bijzonder gelukkige vader kreeg van zijn wakkere jongens niet minder dan 142 gulden, welke op
deze wijze gewonnen waren. Hij kocht voor dit geld een klein stuk land, dat ten eeuwigen dage den naam van &#8220;muizenakker&#8221; moet
dragen.&#8212;Ook door Prof. <span class="smallcaps">Ritzema Bos</span> worden eenige merkwaardige voorbeelden van de talrijkheid der veldmuizen medegedeeld: &#8220;Een landbouwer te Blijham telde in
&#8217;t beruchte muizenjaar 1857 op &eacute;&eacute;n bunder land, bij &eacute;&eacute;n omgang van de ploeg, 80 Muizen, welke door de ploegschaar waren doorgesneden.
Rekent men, dat er 84 omgangen te doen waren, men zou dan komen tot 6720 Muizen, die zich juist op de diepte der ploegschaar
ophielden. Hoevele er nog ontvlucht of in het land onder en boven de smalle steep gronds, die de ploegschaar doorsneed, aanwezig
geweest zijn, valt moeilijk te zeggen.&#8212;Elders verzamelde een ploeger van boonenstoppels, niettegenstaande hij zijn dagwerk,
een half bunder, had omploegd, nog tusschentijds uit de gaten een half mud boonen, die door de Muizen tot wintervoorraad waren
opgelegd.&#8212;Te Wiewerd zijn in September 1857 op 4.5 bunder, bezaaid met koolzaad, in 8 dagen tijds 6700 Muizen gevangen in
half met water gevulde aarden potten, geplaatst in ronde gaten van O.5 M. diepte. Dat dan van den oogst niet veel overblijft,
laat zich begrijpen. Bouwland en weiland zijn met gangen doorwoeld en geheel kaal. De geheel poreuze bodem dult geen voetstap:
zet men den voet neer, dan zakt men weg. De grond leeft als &#8217;t ware van Muizen.&#8221;

</p>
<p>Ongelukkig is de mensch tegenover deze Muizen zoo goed als machteloos. Alle verdelgingsmiddelen, die hij tot dusver heeft
uitgedacht, blijken onvoldoende te zijn om de ontzaglijke vermenigvuldiging van deze vraatzuchtige dieren te keer te gaan;
alleen de onder hen uitbrekende, besmettelijke ziekten kunnen redding verschaffen; ook de Roofdieren, die door den mensch
dikwijls zoo vijandig behandeld worden, maken zich zeer verdienstelijk. Met goed gevolg worden muizenboren gebruikt, om hiermede
in den grond gaten te maken, die 12 &agrave; 18 cM. middellijn hebben en ongeveer 60 cM. diep zijn; de hierin vallende Muizen vreten
elkander op, zonder er aan te denken gangen te graven, waardoor zij zouden kunnen ontvluchten. Men doodt ze ook in hare holen
door rook of door vergiftigde graankorrels. Zelfs wordt soms het geheele veld overgoten met een aftreksel van braaknoten of
wolfsmelk, kortom men geeft zich alle mogelijke moeite om van deze vreeselijke plaag verlost te worden. Gewoonlijk echter
zijn al deze middelen zoo goed als <a id="d0e1957"></a><span class="pagenum">[<a href="#d0e1957">321</a>]</span>nutteloos, enkele zelfs hoogst gevaarlijk, n.l. het vergiftigen. Zelfs het krachtigst werkende vergif verdelgt niet alle Muizen
van een akker; het veroorzaakt daarentegen geregeld den dood van een groot aantal van hare grootste vijanden en dus onze vrienden:
Vossen, Bunzingen, Hermelijnen, Wezels, Buizerden, Uilen en Kraaien. Ook andere dieren loopen hierdoor gevaar, vooral de Patrijzen
en Hazen, ook alle huisdieren, zoowel de kleine, gelijk de Duif, als de grootste, namelijk de Paarden en Runderen; er zijn
dus redenen genoeg om het uitstrooien van vergif geheel te verwerpen.
</p>
<p class="tb"></p><p>

</p>
<p>In Siberi&euml;, en meer bepaaldelijk van den Ob tot den Onon, treedt een Woelmuis op, die eveneens, hoewel om andere redenen dan
de Veldmuis, onze aandacht verdient, n.l. de <span class="letterspaced">Wortelmuis</span> (<i>Arvicola oeconomus</i>). Zij is een weinig grooter dan onze Veldmuis, haar lengte bedraagt 18 cM., waarvan 5 cM. op den staart komen; van boven
is zij licht geelachtig bruin, van onderen grijs. Van de Veldmuis onderscheidt zij zich door den korteren kop, de kleinere
oogen en de korte, bijna geheel onder de vacht verborgen ooren.

</p>
<p>De Wortelmuis komt in de vlakten dikwijls in groote menigte voor en wordt door de arme bewoners van deze treurig eenzame gewesten
als een weldoenster beschouwd, want haar arbeid komt den mensch ten goede in plaats van hem te benadeelen. Onder de zode graaft
zij lange gangen, die naar een op geringe diepte gelegen, groot, rond nest van 30 cM. middellijn leiden, dat met eenige zeer
ruime voorraadkamers in gemeenschap staat. Het nest, waarin de Muis slaapt en hare jongen groot brengt, is met verscheidene
plantaardige stoffen zacht bekleed; de voorraadkamers echter vult zij met allerlei wortels aan.

</p>
<p>De heidensche volken, die de genoemde landstreken bewonen, drijven geen akkerbouw; in den herfst, wanneer de voorraadskamers
gevuld zijn, nemen zij de hierin verborgen schatten met een schop weg, zoeken de verdoovende witte wortels er uit en behouden
de zwarte wortels van de Bevernel (<i>Sanguisorda officinalis</i>), die zij niet alleen als spijs, maar ook als thee gebruiken. De arme inboorlingen hebben door den voorraad, die zij aan
de Muizen ontnemen, dikwijls gedurende den geheelen winter genoeg te eten; de in den grond overblijvende proviand wordt ten
deele nog door de wilde Zwijnen blootgewoeld, die de zorgzame muis, als zij hun in den weg komt, mede verslinden.

</p>
<p>Opmerkelijk is de groote lust tot trekken, die deze en andere verwante Woelmuizen bezielt. Tot groot verdriet van de inboorlingen
begeven zij zich in sommige jaren in de lente op reis en trekken bij groote scharen naar het westen, altijd rechtuit, over
stroomen en bergen. Duizenden van deze landverhuizers verdrinken en worden door Visschen en Eenden verslonden, terwijl nogmaals
duizenden de buit worden van de Sabeldieren en Vossen, welke de Muizen op dezen uittocht vergezellen.
</p>
<p class="tb">*</p><p>

</p>
<p>De <span class="letterspaced">Lemmingen</span> (<i>Myodes</i>) onderscheiden zich door den gedrongen lichaamsbouw en het korte staartje; door gestalte en aard nemen zij dus in de familie
van de Woelmuizen tot op zekere hoogte de plaats in, die aan de Hamsters in de familie der Muizen toekomt. De betrekkelijk
groote kop is dicht behaard, de bovenlip diep gespleten, het rondachtige oor klein en geheel in de vacht verborgen; het oog
is eveneens klein; de vijfteenige voeten zijn dicht behaard, ook op de zolen; de klauwen zijn vooral aan de voorste ledematen
groot en voor &#8217;t graven geschikt.


</p>
<div class="figure"><img border="0" src="images/p1321.jpg" alt="Lemming (Myodes lemmus). &frac12; v.d. ware grootte" width="720" height="551"><p class="figureHead"><span class="letterspaced">Lemming</span> (<i>Myodes lemmus</i>). &frac12; v.d. ware grootte
</p>
</div><p>


</p>
<p>De meest bekende soort van dit geslacht, de <span class="letterspaced">Lemming</span> (<i>Myodes lemmus</i>, <i>Lemmus norwegicus</i>) bereikt een totale lengte van 15 cM., waarvan er hoogstens 2 op het staartstompje komen. De rijk gevulde, langharige vacht
vertoont een zeer bevallige teekening. Bij de bruingele grondkleur, die in den nek met golflijnen voorzien is, steken donkere
vlekken af; twee gele strepen strekken zich uit van de oogen naar den achterkop. De staart en de pooten zijn geel, de onderdeelen
geelachtig, bijna zandkleurig.
<a id="d0e2008"></a><span class="pagenum">[<a href="#d0e2008">322</a>]</span></p>
<p>De Lemming is wel het raadselachtigste dier van geheel Skandinavi&euml;. Ook nu nog gelooven de boeren der Noorsche bergstreken,
dat dit dier uit de lucht regent en daarom in zoo verbazend grooten getale voorkomt, en dat het later door zijn vraatzucht
zich de maag bederft en zoo om het leven komt. <span class="smallcaps">Olaus Magnus</span>, bisschop van Bergen in Noorwegen, verhaalt, dat hij in het jaar 1518 in een bosch zeer vele Hermelijnen zag, die het geheele
bosch met hun stank vervulden. Hun veelvuldigheid was het gevolg van de aanwezigheid van kleine, viervoetige dieren, <span class="letterspaced">Lemar</span> genaamd, die soms bij onverwacht opkomende onweers- en regenbuien van den hemel vielen; men wist niet, of zij van verafgelegen
plaatsen door den wind waren aangebracht, of in de wolken ontstonden.

</p>
<p>Andere berichtgevers schreven het verhaal van den bisschop eenvoudig na; <span class="smallcaps">Linnaeus</span> heeft voor &#8217;t eerst den Lemming naar de natuur geschilderd; zijn beschrijving is zoo uitvoerig, dat men er niet veel aan
kan toevoegen. Ik zelf heb in het jaar 1860 het genoegen gehad, vooral op den Dovrefjeld, Lemmingen in groot aantal aan te
treffen, zoodat ik ze door eigen onderzoek heb leeren kennen.

</p>
<p>Het zijn alleraardigste dieren. Zij zien er uit als kleine Marmotten of als Hamsters en gelijken door hun aard in vele opzichten
op de laatstgenoemde Knaagdieren. Zij houden zich op in de betrekkelijk droge gedeelten van het moeras, dat een groot deel
van Noorwegen beslaat. Zij bewonen hier kleine holen onder steenen of in het mos; ook ziet men ze dikwijls rondzwerven tusschen
de kleine heuvels, die zich boven het moeras verheffen. Zelden merkt men uitgeloopen paden op, die van het eene hol naar het
andere leiden; groote gangen graven zij alleen in de sneeuw. Over dag zoowel als &#8217;s nachts, zijn zij wakker en werkzaam. Zij
hebben een trippelenden en snellen gang; een mensch kan ze echter gemakkelijk inhalen. Het water mijden zij met een zekeren
schroom; als men ze in een niet te kleine plas of in een riviertje werpt, piepen en knorren zij zeer wrevelig en trachten
ten spoedigste weer op &#8217;t droge te komen. Gewoonlijk verraden zij zelf haar aanwezigheid. Dikwijls zitten zij rustig in hare
gaten en zijn hierin zoo goed verborgen, dat zij zeker niet door de voorbijgangers zouden opgemerkt worden; door het zien
van een mensch worden zij echter zoo opgewonden, dat zij zich niet stil kunnen houden. Op de wijze van Guineesche Biggetjes,
begroeten zij den bezoeker van haar gebied met luid geknor en gepiep, alsof zij hem het binnendringen willen beletten. Alleen
als zij rondloopen, nemen zij bij nadering de vlucht, snellen naar een van hare tallooze gaten en blijven daar zitten. Verder
wijken zij niet terug, hoewel het te voorzien is, dat zij doodgeslagen of medegenomen zullen worden.

</p>
<p>Met belangstelling heb ik deze moedige dieren gadegeslagen, en kon niet nalaten ze tot zelfverdediging te prikkelen. Als zij
eenmaal post gevat hebben, weten zij van geen wijken. Als men haar een laars voorhoudt, bijten zij er in; zoo doen zij ook
met een stok of een geweerloop, ofschoon zij bemerken dat dit haar niets baat. Sommige beten zich zoo stevig aan mijne broekspijpen
vast, dat ik ze er bijna niet van afschudden kon. Bij zulk een strijd geraken zij in groote woede en gelijken dan volkomen
op de boosaardige Hamsters. Soms gaan zij met kleine sprongen op haar tegenstander af; naar het schijnt, zijn zij voor geen
enkel dier bevreesd, maar gaan vermetel op ieder wezen af, dat hen te na komt. Op de wegen worden zij dikwijls overreden,
omdat zij eigenzinnig hun gang blijven gaan en niet vluchten willen. De Honden op de boerderijen bijten tal van deze dieren
dood; door de Katten, die in dezen tijd steeds verzadigd zijn, worden zij in groote hoeveelheid verslonden.

</p>
<p>Volgens de verzekering van den ouden jager, die mij vergezelde, gebruiken de Lemmingen het door haar bewoonde nest ook om
er hare jongen in groot te brengen. <span class="smallcaps">Linnaeus</span> zegt, dat deze dieren meestal 5 of 6 jongen hebben; <span class="smallcaps">Sch&auml;ffer</span> voegt er bij, dat zij verscheidene malen per jaar werpen. Meer is mij van haar voortplanting niet bekend.

</p>
<p>Het voedsel van de Lemmingen bestaat hoofdzakelijk uit de weinige Alpen-planten, die in haar armoedig vaderland groeien, vooral
uit grassen, rendier-korstmossen, katjes van den Dwergberk en waarschijnlijk ook uit allerlei wortels. Lemmingen treft men
aan op iedere hoogte, waar de grond nog met korstmossen bedekt is; daar waar deze planten ontbreken, ziet men ze in &#8217;t geheel
niet meer. Voor zoover ik heb kunnen nagaan, verzamelen zij geen winter-provisie, maar leven ook in &#8217;t gure jaargetijde van
&#8217;t geen zij onder de dikke sneeuwlaag vinden. Groote schade richten zij niet aan, want op de door haar bewoonde plaatsen zijn
geen akkers meer, en in de huizen komen zij niet. Haar vaderland is trouwens, hoe arm het ook moge schijnen, rijk genoeg voor
hare behoeften, en biedt haar al wat zij noodig hebben. In sommige jaren schijnt dit echter niet het geval te zijn, en zijn
de Lemmingen gedwongen naar andere streken te verhuizen. Mijns inziens moet de reden van het trekken van deze en andere Woelmuizen
gezocht worden in de nu en dan merkbaar wordende vermindering van den voedselvoorraad. Wanneer op een zachten winter een fraaie
lente en een droge zomer volgen, zijn alle voorwaarden vervuld voor een vermenigvuldiging, even grenzeloos als die, welke
men bij sommige andere Woelmuizen opmerkt. De droogte brengt echter tevens het verdorren (of althans een minder weligen groei)
van de meest gewilde voederplanten teweeg; de uitgestrekte weidegronden zijn dan niet meer voldoende voor de groote menigte,
zoodat deze wezens, die evenals alle Knaagdieren, zeer vraatzuchtig zijn, zich genoodzaakt zien op andere plaatsen voedsel
te zoeken. In zulke omstandigheden zullen, zooals men weet, niet alleen de Knaagdieren, maar ook andere planteneters, b.v.
de Antilopen, groote scharen vormen, die zich op weg begeven en onderweg hunne soortgenooten mede nemen; zij trekken ten slotte
als &#8217;t ware in &#8217;t wilde weg verder, volgen geen bepaalde richting en begeven zich dus ook niet naar landstreken, waar werkelijk
voedsel voor hen te vinden is. Eerst nadat honderdduizenden door gebrek aan voedsel, door ziekten, door de vermoeienissen
en de gevaren van de reis om &#8217;t leven zijn gekomen, trachten de overblijvenden terug te keeren naar de hoogten, die hun eigenlijk
woongebied uitmaken; ook in dit geval kan het verschijnsel zich voordoen, dat zij weder een rechte lijn volgen. De groote
reizen van de Lemmingen komen mij daarom volstrekt niet wonderbaarlijker of minder verklaarbaar voor, dan die van andere trekkende
Zoogdieren, en meer bepaaldelijk van andere Woelmuizen.

</p>
<p>Men mag het als een groot geluk beschouwen, dat de Lemmingen zoo vele vijanden hebben, daar zij anders het geheele land overstroomen,
en al wat eetbaar is, verslinden zouden. Het meest nog draagt het klimaat tot haar verdelging bij. In een natten zomer, in
een kouden, vroeg invallenden herfst zonder sneeuw, sterven zij bij millioenen; daarna zullen er, zooals licht te begrijpen
is, vele jaren moeten verloopen, voordat de <a id="d0e2038"></a><span class="pagenum">[<a href="#d0e2038">323</a>]</span>voortplanting de door zulk een kolossale sterfte gedunde rijen weer eenigszins heeft aangevuld. Het aantal levende vijanden
van de Lemmingen is legio. Men mag wel zeggen, dat alle Skandinavische Roofdieren zich met haar vet mesten. De Wolven en Vossen,
die deze dieren mijlen ver vervolgen, eten, wanneer zij Lemmingen kunnen krijgen, niets anders; de Veelvraten, Marters, Bunzingen
en Hermelijnen verlangen geen anderen buit; de Honden van de Laplanders beleven in een Lemmingenjaar feestdagen, zooals aan
deze arme hongerlijders maar zelden te beurt vallen; de Uilen volgen het Lemmingen-leger; de Buizerden, vooral de Ruigvoet-buizerd,
zijn onophoudelijk bezig de ellendige zwervelingen te verdelgen; de Raven voederen er hare jongen mede groot; ook de Kraaien
en Eksters beijveren zich naar den maatstaf hunner krachten deze bijtlustige schepsels te dooden; zelfs de Rendieren vreten
nu en dan Lemmingen, naar door velen beweerd wordt, of slaan ze althans met de voorpooten dood.

</p>
<p>De mensch treedt slechts wanneer hij in grooten nood verkeert, als vijand van den Lemming op. Het vel van dit dier is niet
veel waard, en zijn vleesch boezemt den Lappen, zooals licht te begrijpen is, ongeveer denzelfden afschuw in, als ons het
rattenvleesch. Dikwijls worden de inboorlingen echter door den honger gedreven om aan de Lemmingen-jacht deel te nemen.
</p>
<hr class="tb"><p>

</p>
<p>De familie der <span class="letterspaced">Molmuizen</span> (<i>Spalacidae</i>) bestaat uit onbehouwen, leelijke, onder den grond levende Knaagdieren. Zij herinneren aan de Mollen, doordat zij alle onaangename
eigenschappen dezer holenbewoners hebben, zonder hiervoor vergoeding te schenken door het nut dat zij aanbrengen. De romp
is plomp en rolvormig, de dikke kop eindigt in een stompen snuit; de oogen zijn buitengewoon klein of liggen geheel verscholen
onder de huid; de zeer kleine ooren hebben geen uitwendige waarneembare oorschelpen; de staart ontbreekt of is onder de vacht
verborgen. Des te beter merkt men de voeten op, die vijf teenen hebben, welke met zeer stevige graafklauwen voorzien zijn;
evenals bij de Mollen zijn de voorpooten krachtiger dan de achterpooten.

</p>
<p>Alle Molmuizen zijn bewoners van de Oude Wereld; zij houden zich meestal op in droge zandvlakten; op soortgelijke wijze als
de Mollen doorwoelen zij den grond over groote afstanden. Geen enkele soort leeft gezellig, ieder dier leeft eenzaam in zijn
hol en heeft ook den wreveligen, eenzelvigen aard van den Mol. Met buitengewone snelheid graven zij diepe gaten in den bodem,
verscheidene zelfs in loodrechte richting. Op den grond zijn hare bewegingen zeer plomp en onbeholpen, in haar onderaardsche
gangen echter bewegen zij zich voor- en achterwaarts even vlug. Haar voedsel bestaat uitsluitend uit planten, meestal uit
wortels, knollen en bollen, die zij loswroeten; bij uitzondering vreten sommige ook gras, schors, zaden en noten. Die, welke
in koude gewesten leven, verzamelen wintervoorraad, maar hebben geen winterslaap.
</p>
<p class="tb"></p><p>

</p>
<p>De meest bekende soort van deze Familie is de <span class="letterspaced">Blindmuis</span> (<i>Spalax typhlus</i>), in Rusland <span class="letterspaced">Slapoesj</span> (&#8220;de blinde&#8221;), in Hongarije <span class="letterspaced">F&ouml;ldi-k&ouml;l&ouml;k</span>, in Galici&euml; <span class="letterspaced">Ziemnibisak</span> genoemd. De kop, die in een stompen snuit eindigt, is dikker dan de korte, onbeweeglijke hals, die met den staartloozen romp
in dikte overeenkomt; de korte pooten hebben breede voeten met forsche teenen en klauwen. De oogen hebben ternauwernood de
grootte van een papaverzaadje, liggen onder de huid verborgen, en zijn dus ongeschikt voor &#8217;t zien. De lichaamslengte bedraagt
20 cM. Kolossale knaagtanden steken ver buiten den bek uit. De staart wordt aangeduid door een wratje van een paar mM. lengte.
Een dichte, glad aanliggende, zachte vacht bekleedt het lichaam; de zijden van den kop, van de neusgaten tot achter de oogen,
zijn begroeid met stijve, borstelachtige haren, die te zamen zich als een borstelvormige haarlijst boven de overige deelen
van de vacht verheffen. Over &#8217;t algemeen is de kleur van de bovendeelen aschgrauw met witte overlangsche strepen aan het achterste
deel van den buik en met witte vlekjes tusschen de achterpooten.


</p>
<div class="figure"><img border="0" src="images/p1323.jpg" alt="Blindmuis. (Spalax typhlus). &frac12; v.d. ware grootte." width="720" height="440"><p class="figureHead"><span class="letterspaced">Blindmuis</span>. (<i>Spalax typhlus</i>). &frac12; v.d. ware grootte.
</p>
</div><p>


</p>
<p>De Blindmuis komt in het zuidoosten van Europa en in het westen van Azi&euml; voor, nl. in Zuid-Rusland van 50&deg; N.B. tot aan den
Oeral en den Kaukasus, in Bessarabi&euml;, Moldavi&euml; en een deel van Hongarije en Galici&euml;, voorts in Turkije, in Griekenland en
in het noorden en westen van Klein-Azi&euml;. Vooral in de Ukraine treft men haar veelvuldig aan. In den Alta&iuml; is zij vervangen
door een grootere soort: de <span class="letterspaced">Zokor</span> (<i>Spalax aspalax</i><span id="d0e2089" class="corr" title="Bron: .)">).</span>

</p>
<p>Evenals bijna alle Molmuizen bewoont zij vruchtbare <a id="d0e2094"></a><span class="pagenum">[<a href="#d0e2094">324</a>]</span>landstreken; zelden komt zij aan de oppervlakte; bijna voortdurend blijft zij verborgen in hare sterk vertakte, onderaardsche
holen, welker aanwezigheid zich verraadt door talrijke aardhoopen. Bij het graven gebruikt zij de krachtige snijtanden voor
het stukknagen van de in haar weg liggende wortels en voor het fijnmaken van den grond tusschen de wortels. De gangen, waarin
zij haar voedsel zoekt, liggen in de vruchtbare teelaardelaag, de voor verblijfplaats dienende holen in den regel dieper in
het onvruchtbare, droge zand.

</p>
<p>De bewegingen van de Blindmuizen zijn niet zoo langzaam en onbeholpen als vaak beweerd wordt. De Zokor kan, zooals ik zelf
gezien heb en van de Kirgiezen vernam, uitmuntend loopen en zwemmen; hetzelfde zal waarschijnlijk ook wel voor den Slapoesj
gelden. Onder de zintuigen, die vermoedelijk alle weinig ontwikkeld zijn, speelt, naar het schijnt, dat van het gehoor een
belangrijke rol. Men heeft opgemerkt, dat de Blindmuizen voor geluiden zeer gevoelig zijn en zich hoofdzakelijk door het gehoor
laten leiden. Zij worden beschreven als moedige en bijtlustige dieren, die in gevallen van nood hunne tanden op een doeltreffende
wijze weten te gebruiken, en die, als zij gegrepen worden, hevig snuiven en woedend om zich heen bijten.

</p>
<p>De Blindmuis voedt zich, zoo niet uitsluitend, dan toch hoofdzakelijk met plantaardige stoffen, vooral met allerlei wortels,
ingeval van nood ook met boomschors. Als in het door haar bewoonde gebied planten met diepgaande wortels voorkomen, zal zij
hare gangen in den winter tot onder de hard bevroren, bovenste aardlaag uitbreiden, zoo niet, dan graaft zij gangen door de
sneeuw om boomschors te verkrijgen. Wintervoorraad heeft men in hare gangen nog niet gevonden, wel echter nesten, die uit
zeer fijne worteltjes samengesteld zijn. In zulk een nest werpt het wijfje in den zomer 2 &agrave; 4 jongen. Over &#8217;t geheel genomen
is de schade, die dit dier den mensch toevoegt, gering; nuttig is het echter evenmin.
</p>
<p class="tb"></p><p>

</p>
<p>In Zuid-Afrika leven Molmuizen, die een korten staart hebben. Vooral in de duinen en zandheuvels langs de kust komt b.v. de
<span class="letterspaced">Zandmol</span> (<i>Bathyergus maritimus</i> of <i>suillus</i>) voor, die, met inbegrip van den 5 cM. langen staart, 30 cM. lang wordt. Deze heeft zich den haat van de Boeren op den hals
gehaald, omdat hij den bodem zoo doorwoelt, dat de Paarden er vaak in wegzakken en gevaar loopen hunne pooten te breken. Gewoonlijk
werpt hij &#8217;s nachts om 12 uur of &#8217;s morgens om 6 uur de aarde uit zijne gangen. Hiervan maken de Boeren gebruik om hem te
dooden. Zij ruimen een van zijne aardhoopen uit den weg, openen een van zijne holen, en leggen hierin een raap of een anderen
wortel, die met een touw bevestigd is aan den trekker van een geladen geweer, welks loop naar de opening van het hol gericht
is. Zoodra de Zandmol aan den raap trekt, gaat het geweer af en wordt hij door het schot getroffen.
</p>
<hr class="tb"><p>

</p>
<p>De <span class="letterspaced">Wangzakratten</span> (<i>Geomyidae</i>) heeten zoo wegens hare zeer sterk ontwikkelde wangzakken, die niet, zooals bij de Hamsters en andere knaagdieren, met de
mondholte in gemeenschap staan, maar zich op de wangen naar buiten openen en van binnen overal behaard zijn. Bij het geslacht
<span class="letterspaced">Wangzakrat</span> (<i>Geomys</i>) zijn de bovenkaaksnijtanden met een overlangsche groeve voorzien en ontbreken de oorschelpen zoo goed als geheel. De ledematen,
vooral de voorpooten, zijn kort; de vijfteenige voeten zijn met sikkelvormige klauwen gewapend, die vooral aan de voorpooten
een buitengewone lengte hebben. De leden van dit geslacht behooren tot de plompste Knaagdieren. De romp is log, de kop zeer
groot, de hals dik, de staart kort en, met uitzondering van de naakte spits, behaard.
</p>
<p class="tb"></p><p>

</p>
<p>De meest bekende soort, die de landstreken ten oosten van het Rotsgebergte en ten westen van den Mississippi tusschen 34 en
52&deg; N.B. bewoont, heet in zijn vaderland <span class="letterspaced">Goffer</span> (<i>Geomys bursarius</i>). Deze naam wordt trouwens in sommige streken van Amerika ook aan verscheidene andere soorten van Knaagdieren gegeven. Hij
is iets kleiner dan onze Hamster. De vacht is buitengewoon dicht, zacht en fijn, roodachtig van boven en geelachtig grijs
van onderen; de staart en de spaarzaam behaarde voeten zijn witachtig.


</p>
<div class="figure"><img border="0" src="images/p1324.jpg" alt="Goffer (Geomys bursarius). &frac14; v.d. ware grootte." width="720" height="554"><p class="figureHead"><span class="letterspaced">Goffer</span> (<i>Geomys bursarius</i>). &frac14; v.d. ware grootte.
</p>
</div><p>


</p>
<p>De dierkundigen, die het eerst een beschrijving van <a id="d0e2150"></a><span class="pagenum">[<a href="#d0e2150">325</a>]</span>den Goffer gemaakt hebben, ontvingen hem van Indianen, die zich vermaakt hadden, met de beide wangzakken van het doode dier
vol te proppen met aarde en hierdoor zoo buitengewoon sterk uit te rekken, dat dezen zakken over den grond gesleept zouden
hebben, indien het dier in dezen toestand had moeten loopen. Op grond van deze kunstmatig uitgerekte wangzakken kreeg de Goffer
zijn naam; de persoon, die dieren opzette, achtte het zijn plicht de wangzakken in denzelfden toestand te brengen, als waarin
zij door een grap van de Indianen gekomen waren; de teekenaar eindelijk kopieerde maar al te nauwgezet <span id="d0e2152" class="corr" title="Bron: ">het </span>op deze wijze verduurzaamde voorwerp. Hieraan is het toe te schrijven, dat ook nog vele afbeeldingen van den Goffer ons niet
de ware gedaante van het dier, maar een wanstaltig monster te aanschouwen geven.

</p>
<p>De Goffer leeft, evenals de Mol, onder den grond; hij graaft hier talrijke en sterk vertakte gangen, welke groote overeenkomst
vertoonen met die van onzen Mol.

</p>
<p>De oude gangen zijn van binnen vastgeslagen, de nieuwe niet. Op verschillende plaatsen staan er zijgangen mede in gemeenschap.
De kamer wordt onder boomwortels op een diepte van ongeveer 1.5 M. aangelegd en is toegankelijk door een gang, die zich bij
wijze van een wenteltrap kronkelt. Zij is groot, ongeveer op de wijze van een Eekhoornnest overal gevoerd met zacht gras,
en verschaft het dier gelegenheid om te rusten en te slapen. Het nest, waarin het wijfje tegen het einde van Maart of in het
begin van April hare 5 &agrave; 7 jongen ter wereld brengt, gelijkt op de bedoelde woonkamer, maar is van binnen bovendien nog met
haar van de moeder bekleed. Evenals het nest van den Mol is het omgeven door ringvormige gangen, van waar andere gangen uitgaan.
<span class="smallcaps">Gesner</span> vond, dat van het nest een gang leidt naar een grooter hol, dat als voorraadskamer dient en gevuld is met wortels, aardappels,
noten en zaden. In de morgenuren, tusschen 4 en 10, houdt de Goffer zich het ijverigst met de uitbreiding van zijne holen
bezig, ongetwijfeld met de bedoeling om zich hierdoor voedsel te verschaffen. Als de plaats rijk aan voedingsmiddelen is,
worden in deze tijdruimte gangen aangelegd ter lengte van 3 &agrave; 5 M. en 2 &agrave; 5 heuveltjes opgeworpen; in het tegenovergestelde
geval doorwoelt het dier een grooter deel van den grond en werkt langer. Soms staakt het den arbeid gedurende eenige weken,
naar het schijnt, teert het dan op den reeds verzamelden voorraad. Bij het opwerpen van den grond, dat geheel op de wijze
van den Mol geschiedt, laat de Goffer zijn lichaam zoo weinig mogelijk zichtbaar worden; ten spoedigste keert hij naar de
veilige diepte terug. Aan de oppervlakte komt hij om dor gras voor zijn woonkamer of zijn nest te verzamelen; volgens <span class="smallcaps">Audubon</span>, komt hij ook boven om zich in de zon te koesteren. Zijn voortreffelijk reukzintuig en uitmuntend gehoor beveiligen hem in
dit geval voor overrompeling; zoodra hij gevaar ducht, begeeft hij zich oogenblikkelijk naar de diepte, al moest hij zich
vooraf door het graven van een nieuwe gang een toegang banen.

</p>
<p>Bij &#8217;t loopen over den grond toont de Goffer zich niet in zijn volste kracht; zijn gang is een log gehompel; nooit beweegt
hij zich sprongsgewijs; dikwijls zijn bij &#8217;t gaan de klauwen van de voorpooten binnenwaarts omgeslagen en sleept de staart
over den grond. Hij kan bijna even snel achteruit als vooruit loopen, maar doet dit aan de oppervlakte van den bodem niet
sneller dan een mensch. In zijne holen beweegt hij zich, naar men zegt, met de vlugheid van een Mol.&#8212;Bij &#8217;t eten zit hij dikwijls
op de achterpooten en gebruikt de voorste op de wijze van den Eekhoorn. Om te slapen, rolt hij zich ineen en houdt den kop
tusschen de voorpooten tegen den borst gedrukt. Zijne verbazend groote wangzakken vult hij bij het grazen met behulp van de
tong en ledigt ze weder met behulp van de voorpooten. Naarmate zij voller worden, puilen zij, evenals bij andere Knaagdieren,
hoe langer hoe meer naar buiten uit, en krijgen een langwerpig eivormige gedaante; nooit hangen zij echter bij wijze van zakken
aan weerszijden van den snuit naar beneden. Geheel uit de lucht gegrepen is ook de bewering, dat hij zijne wangzakken gebruikt
om de losgewoelde aarde uit zijne holen te verwijderen.

</p>
<p>De schade, die de Goffer aanricht, kan zeer aanzienlijk worden. Hij vernielt soms door het afknagen van de wortels in weinige
dagen honderden kostbare boomen en verwoest soms de opbrengst van geheele akkers door het opvreten van de door hem zeer gezochte
knollen. Daarom is de mensch de gevaarlijkste vijand van dit dier, dat overigens alleen van Slangen en van overstroomingen
te lijden heeft.

</p>
<p><span class="smallcaps">Audubon</span> heeft verscheidene Wangzakratten weken lang gevangen gehouden en met knollen gevoerd. Zij bleken buitengewoon vraatzuchtig
te zijn, maar wilden niet drinken.
</p>
<p class="tb"></p><p>

</p>
<p>Een overgang tot de Springmuizen aan de eene, tot de Molmuizen aan de andere zijde, vormen de <span class="letterspaced">Wangzak-springmuizen</span> (<i>Dipodomys</i>), die zich van de overige leden der familie, waarmede men ze gewoonlijk vereenigt, onderscheiden door haar dikwijls sierlijk
en slank gebouwd lichaam, den grooten, breeden, platten kop met tamelijk lange, afgeronde ooren; de voorpooten zijn tamelijk
lang, de achterpooten echter nog meer verlengd, de binnenteen is aan alle voeten zeer weinig ontwikkeld, maar met een klauw
voorzien; de klauwen van de voorvoeten zijn grooter dan die van de achtervoeten; het verschil is echter geringer dan bij den
Goffer; de staart is even lang als of langer dan het overige lichaam, over zijn geheele lengte behaard met een haarkwastje
aan de spits. Ook zij hebben wangzakken, die zich naar buiten openen en van binnen met korte haren bekleed zijn. De meest
bekende soort (<i>Dipodomys Philippi</i>) wordt met inbegrip van 17 cM. langen staart, 30 cM. lang en bewoont woestijnachtige landstreken van Californi&euml;, waar overigens
geen andere dieren dan Hagedissen en Slangen den bodem verlevendigen.
</p>
<hr class="tb"><p>

</p>
<p>Veel meer dan bij andere met stekels gewapende Zoogdieren is het stekelkleed ontwikkeld in de familie van de <span class="letterspaced">Stekelvarkens</span> (<i>Hystrichidae</i>), naar welker bekendste geslacht de geheele groep benoemd werd. Een lange beschrijving van de uitwendig waarneembare kenteekenen
harer leden is overbodig; het stekelkleed, hoe verschillend ook ontwikkeld, is aan al deze dieren eigen.

</p>
<p>Alle Stekelvarkens bewonen de gematigde en warme landen van de Oude en Nieuwe Wereld; in deze treft men de klimmende, in gene
de gravende leden van de familie aan. De Stekelvarkens van de Nieuwe Wereld zijn evenzeer aan het leven op de boomen gebonden,
als die van de Oude aan het leven in den grond. Deze bewonen derhalve ijle bosschen en steppen, verbergen zich over dag in
door hen zelf gegraven gangen en holen. Gene daarentegen worden aangetroffen in groote bosschen, over dag rustend in een hollen
boom of ineengerold op een gevorkten tak in een dikke boomkroon. <a id="d0e2198"></a><span class="pagenum">[<a href="#d0e2198">326</a>]</span>Hunne bewegingen zijn langzaam, afgemeten en traag. Zoodra echter de nacht aangebroken is en zij behoorlijk wakker geworden
zijn, loopen de Stekelvarkens van de Oude Wereld met trippelenden gang zeer schielijk over den bodem voort; die van de Nieuwe
Wereld zijn wel is waar niet zoo vlug als Eekhoorns, maar klimmen toch behendig bij de takken op neer. De bewoners van den
bodem zijn meesterlijk ervaren in het graven en in het overwinnen van alle bezwaren, die harde grondsoorten aanbieden. Onder
hunne zinnen staat, naar &#8217;t schijnt, bij alle zonder uitzondering de reuk bovenaan; bij de Klimmende Stekelvarkens schijnt
ook de tastzin eenigermate ontwikkeld te zijn; alle zijn echter zwak van gezicht en van gehoor. Hunne verstandelijke vermogens
staan op een lagen trap. Zij zijn dom, vergeetachtig, weinig vindingrijk, boosaardig, driftig, angstig, schuw en vreesachtig,
hoewel alle bij dreigend gevaar, door het overeind zetten van hunne stekels en eenige door het ratelen met de staartstekels
vrees trachten in te boezemen. Met andere dieren houden zij evenmin vriendschap als met hunne soortgenooten: een smakelijk
stukje voedsel kan zelfs onder echtgenooten een ernstigen strijd doen ontbranden. Nooit ziet men twee Stekelvarkens met elkander
spelen of ook maar vriendschappelijk met elkander verkeeren. Den mensch, die hen gevangen houdt en verzorgt, worden zij nooit
genegen; ook leeren zij hun verzorger niet van andere personen onderscheiden. Hun stem bestaat uit knorrende doffe geluiden;
ook hoort men ze snuiven en zachtjes steunen; soms verneemt men van hen een moeielijk te beschrijven gepiep: waarschijnlijk
hebben zij aan hun stem den overigens geheel ontoepasselijken naam &#8220;varken&#8221; te danken.

</p>
<p>Allerlei plantendeelen, van de wortels in den grond tot de vruchten in den top van den boom, dienen tot voedsel aan de Stekelvarkens.
Op gelijke wijze als vele andere Knaagdieren brengen zij het voedsel met de voorpooten naar den bek. Bijna alle kunnen, naar
het schijnt, gedurende geruimen tijd buiten water; waarschijnlijk is de dauw op de bladen dien zij verslinden, voldoende tot
bevrediging van hunne behoefte aan vloeistof.
</p>
<p class="tb"></p><p>

</p>
<p>De <span class="letterspaced">Eigenl&#307;ke Stekelvarkens</span> (<i>Hystrix</i>)&#8212;de vroegst bekende vertegenwoordigers van de tot de Oude Wereld beperkte onderfamilie van de <span class="letterspaced">Gravende Stekelvarkens</span> (<i>Hystrichinae</i>)&#8212;zijn gemakkelijk te herkennen aan hun korten, gedrongen romp, den dikken, door een krachtigen hals gesteunden kop, die in
een stompen snuit eindigt, den korten staart, die met holle, op penneschachten gelijkende stekels bezet is en het buitengewoon
sterk ontwikkelde stekelkleed. Kenmerkend voor hen zijn bovendien de kleine, rondachtige ooren, de breede bovenlip en de spleetvormige
neusgaten.
</p>
<p class="tb"></p><p>

</p>
<p>Het <span class="letterspaced">Stekelvarken</span> (<i>Hystrix cristata</i>) is grooter, maar niet langer dan onze Das en schijnt, wegens zijn stekelkleed veel dikker en omvangrijker dan hij werkelijk
is. Zijn lengte bedraagt 65 cM. met uitzondering van den 11 cM. langen staart; de hoogte in de schoften is 24 cM.; het gewicht
wisselt af tusschen 15 en 20 KG. Alleen aan den korten, stompen snuit en aan den neus zitten eenige gewone haren; de bovenlip
is met verscheidene rijen glanzige, zwarte snorren bedekt; zulke borstels staan ook op wratten boven en achter het oog. Langs
den nek verheffen zich manen, die uit dikke, achterwaarts gerichte, zeer lange, gebogen borstels bestaan, die naar verkiezing
overeind gezet en achterover gelegd kunnen worden. Deze borstels hebben een aanzienlijke lengte, zijn dun en buigzaam, gedeeltelijk
wit, gedeeltelijk grijs van kleur en eindigen meestal in witte spitsen. Voor &#8217;t overige is de romp aan de rugzijde bedekt
door naast elkander geplaatste, lange en korte, gladde stekels, die allengs tot aan de scherpe punt dunner worden, en waartusschen
overal borstelige haren voorkomen. Op de stekels wisselen donker- of zwartbruine en witte ringen met elkander af; zij zitten
los in &#8217;t vel bevestigd en vallen dus licht uit. Aan de zijden van den romp, op de schouders en in de buurt van &#8217;t kruis zijn
de stekels korter en stomper dan op &#8217;t midden van den rug. De dunne, buigzame stekels bereiken een lengte van 40 cM., de korte
en dikke daarentegen worden slechts 15 &agrave; 30 cM. lang, maar soms wel 0.5 cM. dik. Alle zijn van binnen hol of met een sponsachtig
merg gevuld; de wortel en de spits zijn meestal wit van kleur. De korte stekels hebben zwartbruine en witte ringen. Aan de
staartspits staan stekels van verschillenden vorm, die ongeveer 5 cM. lang, en wel 7 mM. dik zijn. Hun bovenste gedeelte is
een afgeknotte, dunwandige, aan het einde geopende buis en gelijkt op een spoel van een ganzeveer, waarvan de merghoudende
schacht is afgesneden; het onderste gedeelte van deze stekels is lang, dun en buigzaam. Door een groote, krachtige spier,
die onder de huid van het dier gelegen en voor sterke samentrekking vatbaar is, kunnen alle stekels naar verkiezing opgezet
en neergelegd worden. De onderzijde van het lichaam is bezet met donkerbruine, aan de spits roodachtige haren; om de keel
ligt een witte band. De klauwen zijn donker hoornkleurig, de oogen zwart. De in Europa wonende Stekelvarkens zijn, naar men
zegt, uit Noord-Afrika afkomstig en eerst door de Romeinen naar ons werelddeel overgebracht. Tegenwoordig vindt men dit dier
in de kustlanden van de Middellandsche zee, vooral in Algeri&euml;, Tripolis en Tunis en verder zuidwaarts tot in Senegambi&euml; en
Soedan. In Europa leeft het veelvuldig in de Campagna van Rome, op Sicili&euml;, in Calabri&euml; en in Griekenland. In Beneden-Egypte,
waar het heet voor te komen, heb ik nooit sporen van de aanwezigheid van dit dier gezien.


</p>
<div class="figure"><img border="0" src="images/p1327.jpg" alt="Stekelvarken (Hystrix cristata)." width="720" height="515"><p class="figureHead"><span class="letterspaced">Stekelvarken</span> (<i>Hystrix cristata</i>).
</p>
</div><p>


</p>
<p>Het Stekelvarken leeft eenzaam. Over dag rust het in lange, lage gangen, die het zelf in den grond graaft; des nachts komt
het voor den dag en zwerft rond om voedsel te zoeken. Dit bestaat uit allerlei plantaardige stoffen, distels en andere kruiden,
wortels en vruchten, de schors van verschillende boomen en vele soorten van bladen. Het bijt zijn voedsel af met de voortanden
en houdt het met de voorpooten vast, zoolang het eet. Alle bewegingen van dit dier zijn langzaam en onbeholpen; zijn gang
is traag en bedachtzaam; het loopt niet snel. Alleen voor &#8217;t graven heeft het eenige geschiktheid, die echter in &#8217;t geheel
niet toereikend is om een vluggen en behendigen vijand te ontvlieden. In den winter houdt het zich langer dan gewoonlijk in
zijn hol op en brengt hier dikwijls eenige dagen achtereen slapend door. Een echte winterslaap heeft het niet.

</p>
<p>Wanneer men een Stekelvarken buiten zijn hol verrast, heft het dreigend den kop en den nek omhoog, zet alle stekels van zijn
lichaam overeind en maakt er een eigenaardig klapperend geluid mede; vooral de holle stekels van den staart worden door het
bewegen van dit lichaamsdeel zoo tegen elkander geslagen, dat er een vreemdsoortig geratel ontstaat, wel geschikt om een onwetend
of vreesachtig mensch schrik aan te jagen. Als het zeer opgewonden is, stampt het met <a id="d0e2241"></a><span class="pagenum">[<a href="#d0e2241">328</a>]</span>de achterpooten op den grond; wanneer men het grijpt, laat het een dof geknor hooren, gelijkend op dat van het Zwijn. In weerwil
van zijn vreeswekkend geklapper is dit dier volkomen ongevaarlijk; het wordt licht verschrikt, gaat iedereen uit den weg en
denkt er bijna niet aan om van zijne scherpe tanden gebruik te maken. Ook de stekels zijn meer afweringsmiddelen dan aanvalswapenen.
Wie dit dier onvoorzichtig nadert, kan licht door de stekels gewond worden; de ervaren jager grijpt het dier bij de rugmanen
en draagt het op zijn gemak mede, of doodt het door een stokslag op den neus. Wel buigt het, als men het nadert, den kop naar
beneden, richt de rugstekels naar voren en gaat den vijand eenige schreden tegemoet; met een stok kan men echter buiten het
bereik van de stekels blijven; een groote doek is voldoende om het dier te ontwapenen. In den uitersten nood rolt het zich
als een Egel op en kan dan natuurlijk moeilijk aangevat worden. Over &#8217;t algemeen valt het gemakkelijk ten buit aan iederen
behendigen vijand.

</p>
<p>Het wijfje werpt 60 &agrave; 70 dagen na de paring op een tamelijk zacht, met bladen, wortels en kruiden bekleed nest in zijn hol
2 &agrave; 4 jongen. De diertjes komen ter wereld met open oogen en korte, zachte, glad tegen het lichaam aanliggende stekels; deze
verharden echter weldra en groeien schielijk, hoewel zij hun volle lengte eerst op hoogeren leeftijd bereiken. Zoodra de jongen
in staat zijn om zelf voedsel te zoeken, verlaten zij de moeder, die hen met veel liefde heeft grootgebracht.

</p>
<p>Hoewel men eigenlijk niet zeggen kan, dat het Stekelvarken den mensch nadeel berokkent, wordt het toch ijverig vervolgd. Zijne
stekels worden voor velerlei doeleinden gebruikt, in sommige streken eet men zijn vleesch. In de Campagna wordt de jacht op
dit dier als een bijzonder vermaak beschouwd; het valt trouwens niet te ontkennen, dat er iets avontuurlijks en aantrekkelijks
gelegen is in de wijze waarop het dier wordt opgespoord. In een donkeren nacht begeeft men zich op de jacht met eenige goed
gedresseerde Honden, men brengt deze op het spoor van het wild en laat hen zoeken. Door een luid, toornig geblaf kondigen
zij aan, dat zij een van de stekelige dieren staande gehouden hebben en wijzen zij het jachtgezelschap den weg naar het tooneel
van den strijd&#8212;voor zoo ver hier trouwens van strijd sprake kan zijn. Alle jagers steken de door hen gereed gehouden fakkels
aan en begeven zich hiermede naar de plaats waar het Stekelvarken zich bevindt. Zoodra de Honden de komst van hunne meesters
bemerken, huilen zij luid van vreugde en gaan woedend op hun tegenpartij los. Het Stekelvarken tracht hen terug te drijven
door op allerlei toonhoogten te ratelen, te grommen en te knorren; het verweert zich zoo goed mogelijk met zijne naar alle
richtingen uitgestoken speren. Het jachtgezelschap vormt een kring om het dier en zijne belagers; bij het schelle licht der
fakkels kost het den jager geen moeite het wild bij de rugmanen te grijpen en het te dooden of levend mede te nemen naar huis.

</p>
<p>Bij goede behandeling wordt het Stekelvarken spoedig tam. Jong gevangen dieren leeren hun verzorger kennen en volgen hem na
als Honden. Zij verliezen echter nooit de hun aangeboren schuwheid en vreesachtigheid. In de kamer kan men zulk een dier eigenlijk
niet houden. Het loopt zoo onbedachtzaam rond, dat af en toe een van de aanwezigen zich bezeert aan de scherpe stekels. Voorts
knaagt het aan tafelpooten, deuren en ander houtwerk; bovendien is het een saaie gezel. Het is niet moeilijk een Stekelvarken
8 &agrave; 10 jaar in het leven te houden, wanneer men het niet al te slecht behandelt. Als voedsel krijgt het wortels, aardappels,
salade, kool en andere plantaardige stoffen; het liefst eet het ooft. Water heeft het in &#8217;t geheel niet noodig, indien het
sappige vruchten of bladen krijgt; als het met droog voedsel gevoederd wordt, drinkt het nu en dan, hoewel niet dikwijls.
Niet zelden planten de Stekelvarkens zich in de gevangenschap voort.

</p>
<p>Evenals de Savoyaarden met Marmotten reizen, trekken de Italianen soms met tamme Stekelvarkens van dorp tot dorp om het vreemdsoortige
dier voor geld te laten kijken.
</p>
<p class="tb"></p><p>

</p>
<p>Van hetzelfde geslacht treft men ook eenige soorten in Indi&euml;. Ceylon en het zuiden van China aan. Op Java, Borneo en Sumatra
leeft het <span class="letterspaced">Javaansche Stekelvarken</span> (<i>Hystrix javanica</i>), dat zich van het Gewone onderscheidt door het gemis van manen; het heeft veel kortere, platte stekels, en deze zijn met
een diepe, overlangsche groeve voorzien. De borstels en stekels zijn donker kastanjebruin, ten deele met witte spitsen. Dit
dier, dat door de Javanen <span class="letterspaced">Landakli</span> wordt genoemd, bewoont wilde, boschrijke oorden, waar het lange holen graaft, die steeds twee uitgangen hebben. Het hierin
levende paar doorzoekt &#8217;s nachts gemeenschappelijk den omtrek, en richt o.a. in de ma&iuml;s- en aardappelakkers soms groote schade
aan. In vroegeren tijd speelde een van deze diersoort afkomstige galsteen (bezoar) een belangrijke rol in de geneeskunde.
Soms werd voor zulk een &#8220;piedra del porco&#8221; wel 100 kronen betaald.
</p>
<p class="tb"></p><p>

</p>
<p>De <span class="letterspaced">Kwaststaart-stekelvarkens</span> vormen het geslacht <i>Atherura</i>, waarvan &eacute;&eacute;n soort&#8212;de <span class="letterspaced">Afrikaansche Kwaststaart</span> (<i>Atherura africana</i>)&#8212;in West-Afrika leeft en tegenwoordig in dierentuinen geen zeldzaamheid is, terwijl een andere soort&#8212;de <span class="letterspaced">Indische Kwaststaart</span> (<i>Atherura fasciculata</i>)&#8212;Siam, het Maleische schiereiland en Sumatra bewoont. Beide zijn ongeveer 40 cM. lang zonder den staart; deze heeft een vierde
of een derde deel van de totale lichaamslengte, en eindigt in een eigenaardige kwast, welks bestanddeelen geen haren of borstels
zijn, maar op <span id="d0e2286" class="corr" title="Bron: strookje">strookjes</span> perkament gelijken, die op een grillige wijze zijn uitgeknipt. Het betrekkelijk slanke lichaam is op den rug en de zijden
met zeer scherpe, platte, overlangs gegroefde stekels bezet.
</p>
<hr class="tb"><p>

</p>
<p>De Stekelvarkens van de Nieuwe Wereld vormen een afzonderlijke onderfamilie, die der <span class="letterspaced">Klimmende Stekelvarkens</span> (<i>Cercolabinae</i>); door hunne met wratachtige verhevenheden bedekte voetzolen en groote, gekromde klauwen zijn zij voor het leven op de boomen
geschikt.
</p>
<p class="tb"></p><p>

</p>
<p>In de noordelijke helft van Noord-Amerika vindt men het <span class="letterspaced">Canadeesche Stekelvarken</span> of de <span class="letterspaced">Oerson</span> (<i>Erethizon dorsatum</i>). Van Labrador tot aan het Rotsgebergte bewoont het de bosschen van het gebied gelegen tusschen 67&deg; N.-B. aan de eene, Virgini&euml;
en Kentucky aan de andere zijde. In de bosschen ten westen van den Missouri is het niet bijzonder zeldzaam, in de oostelijke
gewesten daarentegen is het nagenoeg uitgeroeid. Met een anderen vorm, die aan de westkust, van Californi&euml; tot Alaska, gevonden
wordt brengt men deze soort tot het geslacht <span class="letterspaced">Platstaart-stekelvarken</span> (<i>Erethizon</i>). Dit onderscheidt zich door een ineengedrongen <a id="d0e2318"></a><span class="pagenum">[<a href="#d0e2318">329</a>]</span>romp en den korten, afgeplatten of verbreeden staart, die aan de bovenzijde met stekels, aan de onderzijde met borstels bezet
is. Met inbegrip van den 19 cM. langen staart bereikt de Oerson een lengte van 80 cM. De kop is kort, dik en stomp, de snuit
is afgeknot; de kleine neusgaten kunnen door een halvemaanvormige klep min of meer afgesloten worden. De voorvoeten missen
den duim en zijn dus vierteenig; aan de achtervoeten komen vijf teenen voor; de klauwen zijn lang en krachtig, de zolen naakt,
met een netvormig geplooide huid bekleed. Een dikke vacht, bestaande uit haren, die in den nek een lengte van 11 cM. bereiken,
maar aan de onderzijde en aan de spits van den staart door scherpe borstels vervangen zijn, bedekt den romp. Tusschen de haren
en de borstels staan op de geheele bovenzijde stekels, die 8 cM. lang kunnen worden en grootendeels door de haren bedekt zijn.
De kleur is een mengsel van bruin, zwart en wit.

</p>
<p>&#8220;De Oerson,&#8221; zegt <span class="smallcaps">Cartwright</span>, &#8220;is een behendige klimmer: in den winter verlaat hij een boom waarschijnlijk niet, voordat hij de kroon geheel van schors
beroofd heeft. Aan de jongste boomen geeft hij de voorkeur: een enkele Oerson doodt waarschijnlijk gedurende &eacute;&eacute;n winter wel
honderden boomen.&#8221; <span class="smallcaps">Audubon</span> verhaalt, dat hij bosschen gezien heeft, waarvan alle boomen door den Oerson ontschorst waren, zoodat zij er uitzagen, alsof
er een boschbrand in gewoed had. Vooral de iepen, populieren en dennen waren zeer sterk beschadigd.

</p>
<p>Het nest wordt in holle boomen of in rotsholen aangelegd; in April of Mei vindt men hierin de jongen, gewoonlijk 2, zeldzamer
3 of 4. De jongen, die uit het nest genomen en gevangen gehouden worden, geraken weldra aan hun meester en aan hun nieuwe
omgeving gewoon. Men voedt ze met allerlei plantaardige stoffen; ook houden zij zeer veel van brood. Als men ze in den tuin
vrij rondloopen laat, klimmen zij in de boomen en vreten er de schors en de bladeren van op. <span class="smallcaps">Audubon</span> verhaalt, dat een door hem verzorgde Oerson alleen dan boos werd, als men hem verwijderen wilde van een geregeld door hem
bezochten boom in den tuin. &#8220;Onze gevangene was langzamerhand zeer tam geworden, en maakte zelden van zijne nagels gebruik:
men kon daarom af en toe zijn hok openen en hem het genot gunnen van een wandeling door den tuin. Hij kende ons; als wij hem
riepen en hem een appel of een bataat (&#8216;zoete aardappel&#8217;) voorhielden, draaide hij den kop langzaam naar ons toe, keek ons
zachtmoedig en vriendelijk aan, hompelde dan langzaam nader, nam ons het voedsel uit de hand, ging opzitten, en bracht het
voorwerp met de voorpooten naar den mond. Dikwijls kwam hij, als hij de deur open vond, in onze kamer, kwam naar ons toe,
wreef zich tegen onze beenen aan, en keek smeekend tot ons op om de een of andere lekkernij te ontvangen. Tevergeefs beproefden
wij hem boos te maken; nooit gebruikte hij zijne stekels tegen ons. Anders was het, wanneer er een Hond aankwam. Dan was hij
onmiddellijk op tegenweer bedacht, boog den kop naar beneden, richtte alle stekels op, en bewoog den staart heen en weer,
gereed tot den strijd.

</p>
<p>&#8220;Een groote, kwaadaardige en in de hoogste mate strijdlustige Bullenbijter uit de buurt, sprong eens onverwachts met geopenden
bek op het Stekelvarken toe. De Oerson scheen in &#8217;t zelfde oogenblik tot den dubbelen omvang op te zwellen, hield den naderenden
vijand scherp in &#8217;t oog, en bracht hem op het juiste oogenblik met den staart een zoo goed gerichten slag toe, dat de Bullenbijter
oogenblikkelijk den moed verloor, en door de smart gepijnigd luid jankte. De bek, de tong en de neus waren bedekt met de stekels
van zijn tegenpartij. Buiten staat den bek te sluiten, snelde hij met geopenden muil onophoudelijk het erf rond. Hoewel de
omstanders hem onmiddellijk de stekels uit den bek trokken, bleef de kop nog verscheidene weken gezwollen; maanden gingen
er voorbij, voordat de snuit genezen was.&#8221;


</p>
<div class="figure"><img border="0" src="images/p1329.jpg" alt="Oerson (Erethizon dorsatum). &#8537; v.d. ware grootte." width="720" height="444"><p class="figureHead"><span class="letterspaced">Oerson</span> (<i>Erethizon dorsatum</i>). &#8537; v.d. ware grootte.
</p>
</div><p>


</p>
<p>Alleen de Indianen weten een nuttig gebruik te maken van den gedooden Oerson. Het vleesch van dit dier wordt door hen met
smaak gegeten, en bevalt ook aan den blanke zeer goed. Het vel is, nadat men de stekels er uit verwijderd heeft, bruikbaar
wegens zijn aangename zachtheid; de stekels worden door den wilde hoofdzakelijk gebruikt tot opsiering van zijne weitasschen,
laarzen enz.
</p>
<p class="tb">*</p><p>

</p>
<p>Tot het geslacht der <span class="letterspaced">Gr&#307;pstaart-stekelvarkens</span> (<i>Cercolabes</i>) eindelijk brengt men die soorten, welke een voor &#8217;t klimmen geschikten staart en aan de achtervoeten zoowel als aan de voorvoeten
4 teenen hebben, waarnevens een klein stompje de plaats van <a id="d0e2356"></a><span class="pagenum">[<a href="#d0e2356">330</a>]</span>den binnenteen aanduidt. Als het haarkleed zoover boven de stekels uitgroeit, dat deze slechts op sommige plaatsen te voorschijn
komen, en aan de keel, de borst en den buik geheel ontbreken, worden de soorten tot het ondergeslacht der <span class="letterspaced">Boom-stekelvarkens</span> (<i>Sphingurus</i>) gerekend; daarentegen treden de borstels op den achtergrond bij het ondergeslacht der <span class="letterspaced">Gr&#307;pstaart-stekelvarkens</span> of <span class="letterspaced">Koeandoes</span> (<i>Synetheres</i>).


</p>
<div class="figure"><img border="0" src="images/p1330.jpg" alt="Boom-stekelvarken (Cercolabes novae hispaniae). &#8537; v.d. ware grootte." width="720" height="447"><p class="figureHead"><span id="d0e2375" class="corr" title="Bron: Boomstekel-varken">Boom-stekelvarken</span> (<i>Cercolabes novae hispaniae</i>). &#8537; v.d. ware grootte.
</p>
</div><p>
</p>
<p class="tb"></p><p>

</p>
<p>Het <span class="letterspaced">Mexicaansche Boom-stekelvarken</span> [<i>Cercolabes (Sphingurus) novae-hispaniae</i>], een dier van 95 cM. totale lengte, waarvan ongeveer een derde voor den staart gerekend moet worden, bewoont de oostkust
van Mexico. De glanzige haren zijn zeer dicht en zacht, een weinig gekroesd en zoo lang, dat vele stekels volkomen door hen
bedekt worden. De stekels ontbreken op de onderdeelen, met uitzondering van den onderhals, voorts aan de binnenzijde van de
pooten, op den snuit en op de achterste helft van den staart, die van boven naakt, van onderen met zwarte, aan de zijden met
gele borstels bezet is. Het haarkleed heeft een zwarte kleur. Op het gelaat komen zeer lange snorharen voor. De stekels, die
over &#8217;t algemeen een zwavelgele kleur hebben met uitzondering van de zwarte spits, zijn bij den wortel veel dunner, hooger
op overal even dik, behalve vlak onder de spits, waar zij plotseling in een punt uitloopen; in &#8217;t midden zijn zij glad en
bij de naaldscherpe spits met naar beneden gerichte weerhaken voorzien. Zoolang het Boom-stekelvarken rustig is, bemerkt men
zeer weinig van het stekelkleed, behalve in de omgeving van de oogen en ooren. Als het dier toornig is, heeft het alle stekels
overeind geplaatst, zoodat zij in alle richtingen afstaan; wanneer men nu met de hand over het vel strijkt, bemerkt men ze
overal. Zij zijn zoo zwak in de huid bevestigd, dat zij bij de minste aanraking uitvallen; zelfs als men het dier maar even
aait, gaan zij bij dozijnen los; geregeld blijven er dan eenige in de hand steken.

</p>
<p>De mededeelingen over het leven van de Boom-stekelvarkens in de vrije natuur zijn zeer schaarsch en onvolledig. De meeste
hebben betrekking op een soort, die nauw verwant is aan de zooeven genoemde, op den <span class="letterspaced">Koe&iuml;y</span> (<i>Cercolabes villosus</i>); over hem hebben <span class="smallcaps">Azara</span>, <span class="smallcaps">Rengger</span>, de <span class="letterspaced">Prins</span> <span class="smallcaps">Von Wied</span> en <span class="smallcaps">Burmeister</span> berichten gegeven. Hij is over geheel Brazili&euml; en Paraguay en een deel der verder zuidwaarts gelegen landen verbreid; hoewel
overal bekend, is hij nergens algemeen. Bij voorkeur kiest hij hoogstammige bosschen tot verblijfplaats. Gedurende het grootste
deel van het jaar leeft hij hier alleen en wel in een bepaald gebied, altijd op de boomen, in welker takken hij zich behendig
beweegt. Over dag slaapt hij, tot een bal ineengerold, in een takgaffel; des nachts zwerft hij rond, steeds langzaam en voorzichtig
klimmend, zonder een mispas te doen. <span class="smallcaps">Hensel</span> doet uitkomen, dat dit dier door zijn vorm en zijn kleur zich niet veel van de omgeving onderscheidt. &#8220;De natuur,&#8221; zegt hij,
&#8220;heeft aan dit dier een groot voorrecht geschonken; niet tevreden met het tegen vijanden uit zijn eigen dierklasse te beveiligen,
droeg zij er ook nog bijzondere zorg voor het tegen Roofvogels te beschermen. Boven het stekelkleed van dit dier steken nl.
lange, fijne haren uit. Deze verschaffen het, wanneer het half ineengerold en onbeweeglijk op een boomtak zit, een bedrieglijke
overeenkomst met een klomp grijs baardmos; zelfs de scherpzichtige jager gaat het licht voorbij, bedrogen, door de in den
wind heen en weer schommelende haren en zal misschien een andere keer zijn geweer afschieten op een hoop van deze korstmossen,
die op boomen groeien, in de meening het gezochte dier te zullen treffen.&#8221;&#8212;De houding, die het Boom-stekelvarken in de boomen
aanneemt, is zeer eigenaardig; het zit op de achtervoeten, in welker onmiddellijke nabijheid de voorvoeten op den tak rusten;
deze zijn dan dikwijls op zulk een wijze gebogen, dat het dier op den rug van de hand steunt; de kop is intusschen loodrecht
naar beneden gericht, de staart recht uitgestrekt en haakvormig naar boven omgebogen. Gewoonlijk beveiligt het dier zich tegen
den val door zijn grijpstaart om een tak te slingeren; ook zonder dezen voorzorgsmaatregel zit het zelfs op de dunste takken
zeer stevig, omdat het zich met de breede, naar binnen gewelfde handen uitmuntend kan vasthouden. Bij het klimmen drukt het
de breede, vleezige zolen vast tegen de takken, die het met den bal van de hand omklemt.

</p>
<p>Het voedsel van het Boom-stekelvarken bestaat hoofdzakelijk uit vruchten, knoppen, bladen en wortels, die het met de handen
naar den mond brengt.

</p>
<p>Om het leven van dit dier in de gevangenschap te schilderen, zal ik <span class="smallcaps">Azara&#8217;s</span> waarnemingen vermelden. <a id="d0e2425"></a><span class="pagenum">[<a href="#d0e2425">331</a>]</span>&#8220;Ik liet er een, dat reeds oud was, toen het gevangen werd, in mijne kamer losloopen; een jaar lang is het zonder water gebleven,
want het drinkt niet. Als het verschrikt werd, liep het met groot gemak, ik kon het echter altijd wel bijhouden zonder mij
in te spannen, als ik denzelfden kant uitging. Al zijne bewegingen zijn onbeholpen; het klimt echter met gemak langs den eersten
den besten stok op en af, en klemt zich er zoo stevig aan vast, dat er een tamelijk groote kracht noodig is om het los te
rukken<span id="d0e2427" class="corr" title="Bron: ">.</span> Op de leuning van een stoel, op den top van een loodrecht in den grond geslagen paal heeft het ruimte genoeg om veilig te
slapen en ook werkelijk uit te rusten. Zijne stompzinnigheid en bedaardheid of traagheid zijn zoo groot, dat er wel 24 &agrave; 48
uren voorbij kunnen gaan, voordat het van plaats verandert, of ook maar de geringste wijziging in zijn houding aanbrengt.
Mijn exemplaar bewoog zich alleen, als het eten wilde; dit geschiedde in den regel om 9 uur &#8217;s morgens en om 4 uur &#8217;s namiddags;
slechts een enkele maal merkte ik op, dat het ook &#8217;s nachts rondliep; toch houd ik het voor een nachtelijk dier. Mijn Stekelvarken
ging in de eerste dagen van zijn gevangenschap op de leuning van een stoel zitten, nooit op een vlak voorwerp; toen het echter
eens bij het venster naar boven geklommen was en daar den kant van het vensterluik gevonden had, zocht het later geen andere
rustplaats. Boven op dit luik bracht het zijn tijd door; het zat hier, zonder de minste beweging te maken, in een ongewone
houding als een steenen beeld. Zonder zich met de hand of den staart tegen het vallen te beveiligen, hield het zich alleen
met de voeten vast, legde de handen over elkander en hiertusschen zijn snuit, alsof het zich de handen wilde kussen. Zoo zat
het zonder zich te bewegen, ja zelfs zonder rond te kijken, tot aan het uur van zijn maaltijd. Van het voorgediende voedsel&#8212;brood,
ma&iuml;s, maniokwortels, kruiden, bladen en bloemen&#8212;nam het slechtst uiterst weinig, het hield er echter van, nu eens het eene,
dan weer het andere voedsel te gebruiken. Het beet of krabde nooit en deed niemand eenig kwaad.

</p>
<p>&#8220;Het best ontwikkeld is bij dit dier het zintuig van den reuk. Als ik chocolade dronk, of met bloemen de kamer binnenkwam,
merkte ik op, dat mijn Stekelvarken den snuit omhoog stak; hieruit kon ik veilig afleiden, dat het den geur op tamelijk grooten
afstand waarneemt. De spits van zijn staart is zoo gevoelig, dat het zelfs bij zachte aanraking van dit lichaamsdeel onmiddellijk
opstaat en schrik laat blijken. Voor &#8217;t overige bemerkte men aan dit dier niets anders dan traagheid en domheid; men mag wel
zeggen, dat het nauwelijks verstand genoeg heeft om te eten en te leven. Nooit liet het vreugde of droefheid of zelfs een
aangename gemoedsstemming blijken. Soms draaide het den kop om, als het bij den naam genoemd werd. Gewoonlijk echter keek
het niet om, maar deed, alsof het niet zien kon; ook bij aanraking gedroeg het zich, alsof het van steen was, behalve wanneer
dit te ruw geschiedde; in dit geval zette het zijn stekels op; ook dan echter maakte het geen verdere beweging.&#8221;

</p>
<p>Daar het uitwendig voorkomen van dit dier niet aanlokkelijk is, wordt het door de bewoners van Paraguay maar zelden gevangen
en in het leven gehouden; toch blijft het niet van vervolging verschoond. De wilden eten zijn vleesch, dat wegens zijn onaangenamen
reuk door de blanke bewoners versmaad wordt. Ook deze dooden het dier echter, waar zij het ontmoeten. Door <span class="smallcaps">Hensel</span> worden de volgende redenen voor dezen haat medegedeeld: &#8220;Het griezeligste dier van het Braziliaansche oerwoud is het Boom-stekelvarken.
De natuur heeft er zich niet toe bepaald het door stekels tegen de Roofdieren te beschutten, op gelijke wijze als b.v. de
Egel, maar heeft deze verweermiddelen bovendien op zulk een wijze ingericht, dat zij den vijand voor zijn aanval op de vreeselijkste
wijze straffen. De stekels zijn n.l. aan hun onderste gedeelte zoo fijn en ook zoo zwak in de huid bevestigd, dat zij los
geraken, wanneer er maar even aan getrokken wordt; zij blijven derhalve aan een vreemd lichaam vastgehecht, zoodra zij er
met de spits in doorgedrongen zijn. Wanneer dus een Hond een aanval doet op het rustig ter aarde liggend Boom-stekelvarken,
dat, bewust van de vreeselijke werking zijner wapens, er niet aan denkt om te ontvluchten, zullen de weeke deelen van den
bek van den vijand getroffen worden door tallooze stekels; deze zullen hierin steken blijven, omdat zij weerhaken hebben;
om dezelfde reden en tengevolge van de bewegingen die het gewonde dier maakt, zullen zij steeds dieper doordringen. De ongelukkige
Hond kan den bek niet sluiten, en zal, als men hem niet spoedig te hulp komt, door de zwelling van de mondholte en van het
strottenhoofd, na een smartelijk lijden stikken of verhongeren. Als men er vlug bij is, kan men de stekels uittrekken door
ze bij de spits tusschen de duim en de punt van een mes te vatten; later is ook dit niet meer mogelijk en breken zij veeleer.
Daarom nemen vele jagers een tang mede, als zij zich naar &#8217;t woud begeven. Het is dus verklaarbaar, dat de jager in het oerwoud
geen enkel dier, zelfs de Vergiftige Slangen niet, zoo zeer haat en vreest als dit Knaagdier. Overal waar hij het ontmoet,
zal hij het zonder mededoogen dooden, hoewel het overigens geheel onschadelijk is.&#8221;
</p>
<p class="tb"></p><p>

</p>
<p>De tot de <span class="letterspaced">Gr&#307;pstaart-stekelvarkens</span> behoorende <span class="letterspaced">Koeandoe</span> [<i>Cercolabes (Synetheres) prehensilis</i>] heeft over &#8217;t geheel genomen den vorm van den Koe&iuml;y, maar is aanmerkelijk grooter en krachtiger gebouwd dan deze. Zijn lengte
bedraagt (met inbegrip van den 45 cM. langen staart) 1.1 M. De bekleeding met stekels begint reeds op het aangezicht, strekt
zich uit over de geheele rugzijde, over de pooten tot aan het polsgewricht en het spronggewricht, over de voorste helft van
den staart en ook over de geheele buikzijde. De stekels liggen echter niet glad tegen het lichaam aan. De haren, die tusschen
de stekels groeien, worden geheel door deze bedekt en zijn eerst zichtbaar, als men de stekels uiteenbuigt. Deze zijn ook
hier zeer los aan de huid gehecht, bij de aanhechtingsplaats dun, overigens gelijkmatig van dikte, naaldvormig en in de nabijheid
van de zeer fijne spits plotseling zeer sterk verdund; op het achterste deel van den rug bereiken zij een lengte van 12 cM.;
hoe nader zij bij het onderlijf gelegen zijn, des te korter worden zij; op de buikzijde gaan zij allengs in echte borstels
over, die aan de onderzijde van het voorste deel van den staart weder stijf en stekend worden.

</p>
<p>Van de levenswijze van den Koeandoe in de vrije natuur is weinig bekend. Hij bewoont een tamelijk groot deel van Zuid- en
Midden-Amerika, vooral Brazili&euml; en Guyana, en is op vele plaatsen volstrekt niet zeldzaam. Op soortgelijke wijze als zijne
verwanten slaapt hij over dag, zittend in een boomkroon; des nachts loopt hij langzaam maar behendig over de takken. Zijn
voedsel bestaat uit allerlei bladen. Het vleesch van dit dier wordt door de inboorlingen gaarne gegeten; deze weten ook van
de stekels op verschillende <a id="d0e2452"></a><span class="pagenum">[<a href="#d0e2452">332</a>]</span>wijzen gebruik te maken, o.a. worden zij in sommige ziektegevallen in de huid van den pati&euml;nt gestoken, met een soortgelijke
bedoeling, als waarvoor bij ons Bloedzuigers gebruikt worden.
</p>
<hr class="tb"><p>

</p>
<p>De uitwendige kenteekenen van de Familie der <span class="letterspaced">Halfhoevigen</span> of <span class="letterspaced">Zw&#307;nachtige Knaagdieren</span> (<i>Caviidae</i> of <i>Subungulata</i>), waartoe ook het bekende Guineesche Biggetje behoort, zijn: een meer of minder gestrekte romp, die op middelmatig hooge
of hooge pooten rust, welker voorvoeten vier en welker achtervoeten drie, vier of vijf teenen hebben, waaraan korte, breede,
bijna hoefvormige, van boven gekielde nagels voorkomen; de zool is onbehaard; de staart is bij sommige soorten zeer kort,
bij andere alleen als een klein wratje waarneembaar en ontbreekt bij de overige geheel; de ooren zijn in den regel kort, bij
eenige half zoo lang als de kop; de vacht is uit grove haren samengesteld. Het gebit bestaat, behalve uit de vier breede knaagtanden,
uit vier wortellooze kiezen van ongeveer gelijke grootte in iedere kaakhelft. Alle leden van deze familie zijn tot Middel-
en Zuid-Amerika beperkt.
</p>
<p class="tb"></p><p>

</p>
<p>Het <span class="letterspaced">Guineesch Biggetje</span> (<i>Cavia porcellus, Cavia cobaya</i>)&#8212;bij ons algemeen bekend onder den naam van &#8220;Marmot&#8221;, die aan een geheel anders gebouwd Knaagdier toekomt&#8212;deelde tot voor
korten tijd in het lot van vele huisdieren: men kon zijne stamouders niet met zekerheid aanwijzen. Voor zoover men kan nagaan,
is dit dier kort na de ontdekking van Amerika, in de 16e eeuw dus, door Hollandsche zeelieden naar Europa gebracht. <span class="smallcaps">Gesner</span> (geb. 1516, gest. 1565) kende het reeds. Sedert dien tijd heeft het zich in Europa voortdurend in gevangenschap voortgeplant.
Tot voor kort heeft men, waarschijnlijk ten onrechte, vrij algemeen den Braziliaanschen <span class="letterspaced">Aperea</span> (<i>Cavia Aperea</i>) als stamsoort van ons Guineesch Biggetje beschouwd. (Bij dezen zijn de snijtanden van voren bruinachtig geel, bij het Guineesch
Biggetje daarentegen geelachtig grijs<span id="d0e2489" class="corr" title="Bron: ">.</span>) Volgens de onderzoekingen van <span class="smallcaps">Nehring</span> evenwel stamt het van de Peruaansche <i>Cavia cutleri</i> af. Deze werd in zijn vaderland reeds ten tijde van de Inca&#8217;s als huisdier gehouden en wordt, volgens <span class="smallcaps">A. St&uuml;bel</span>, ook thans nog door de Indianen van Peru, Ecuador en Columbia gefokt en gegeten. Daarentegen wordt het bij de Indiaansche
stammen van Brazili&euml;, die nog niet met andere volken in aanraking gekomen zijn, in getemden staat niet aangetroffen. Onze
naam &#8220;Guineesch biggetje&#8221; (&#8220;Guinea-pig&#8221; bij de Engelschen) is letterlijk al even onjuist als de Fransche naam &#8220;Cochon d&#8217;Inde&#8221;, een vertaling van de reeds bij <span class="smallcaps">Aldrovandi</span> (1522&#8211;1605) voorkomende aanduiding &#8220;Porcellus indicus&#8221;, waaraan ook de wetenschappelijke soortnaam ontleend is.

</p>
<p>Behalve effenkleurige Guineesche Biggetjes, van welke de witte het veelvuldigst voorkomen, ziet men gewoonlijk alleen driekleurige:
wit, geel en zwart gevlekte. Volgens de onderzoekingen van <span class="smallcaps">Nehring</span> misten de mummi&euml;n van de Guineesche Biggetjes uit den Inca-tijd, die op het Doodenveld van Ancon in Peru gevonden worden,
steeds de zwarte vlekken. De effenkleurige waren wit of roodachtig bruin; de tweekleurige hadden een der zooeven genoemde
grondkleuren en roodachtig bruine of geelachtig witte vlekken. Bij ons zijn, volgens de onderzoekingen van <span class="smallcaps">Haacke</span>, driekleurige exemplaren met aschgrauwe in plaats van zwarte vlekken geen zeldzaamheid; deze hebben altijd roode oogen. In
den laatsten tijd is het <span class="letterspaced">Langharige Guineesche Biggetje</span>, een ras met lange haren, die op verschillende lichaamsdeelen eigenaardige kruinen vormen, zeer gezocht.


</p>
<div class="figure"><img border="0" src="images/p1332.jpg" alt="Guineesch Biggetje (Cavia porcellus). &frac12; v.d. ware grootte." width="720" height="505"><p class="figureHead"><span class="letterspaced">Guineesch Biggetje</span> (<i>Cavia porcellus</i>). &frac12; v.d. ware grootte.
</p>
</div><p>


</p>
<p>Het Guineesche Biggetje behoort tot de meest gewilde huisdieren uit de geheele Knaagdieren-orde, zoowel omdat het geen hooge
eischen stelt, als wegens zijn onschadelijkheid en goedaardigheid. Als men het een frissche en droge ligplaats verschaft,
kan men het overal gemakkelijk in &#8217;t leven houden. Het voedt zich met de meest verschillende plantaardige stoffen; alle deelen
van de plant van de wortels tot aan de bladen, zaden zoowel als frissche sappige plantendeelen zijn naar zijn smaak; eenige
afwisseling in het voedsel is <a id="d0e2535"></a><span class="pagenum">[<a href="#d0e2535">333</a>]</span>echter zeer gewenscht. Als het saprijk voedsel krijgt, heeft het geen drank noodig; het houdt echter zeer veel van melk. Daar
het zich allerlei behandeling laat welgevallen en zich zelfs tegen mishandeling niet verzet, is het een bron van vermaak voor
de kinderen, die zich in den regel het meest met het verzorgen van dit dier bezighouden. Door zijn aard herinnert het in vele
opzichten aan de Konijnen, in andere aan de Muizen. Zijn gang is bijzonder snel en bestaat uit opeenvolgende kleine sprongen;
het dier is echter niet onbeholpen, maar tamelijk behendig. Als het rust, heeft het gewoonlijk alle vier pooten gebogen en
is de romp plat tegen den grond gedrukt; het kan echter ook overeind zitten op de achterpooten. Bij &#8217;t eten brengt het zijn
voedsel met de voorpooten naar den mond. Onophoudelijk loopt het in zijn hok rond, het liefst langs de muren, waardoor hier
spoedig een glad getreden pad ontstaat. Wanneer men een groot aantal van deze dieren, bijeen heeft in een hok, levert hun
gang een aardig schouwspel op. In den ganzenmarsch loopen zij achter elkander aan, de geheele troep loopt op deze wijze soms
wel honderdmaal het hok rond, zonder op te houden.&#8212;De stem van dit dier bestaat uit een knorrend geluid, waaraan het waarschijnlijk
den naam Biggetje te danken heeft, en uit een eigenaardig gemurmel en gepiep. Het murmelen geeft, naar het schijnt, een tevreden
gemoedsstemming te kennen, het piepen verraadt steeds opgewondenheid.

</p>
<p>Weinige Zoogdieren evenaren het Guineesch Biggetje in vruchtbaarheid. Bij ons werpt het wijfje twee- of driemaal per jaar
2 of 3, dikwijls 4 of 5 jongen, in warmen landen niet zelden 6 of 7. Deze komen volkomen ontwikkeld ter wereld, hebben reeds
bij de geboorte open oogen en zijn reeds weinige uren na hun geboorte in staat om met hun moeder rond te loopen. Na ongeveer
5 of 6 maanden zijn de jongen in staat om zich voort te planten, na 8 of 9 maanden hebben zij hun definitieve grootte bereikt.
Als zij goed behandeld worden, kunnen zij 6 &agrave; 8 jaar oud worden.

</p>
<p>Wanneer men zich veel met de Guineesche Biggetjes bemoeit, worden zij zeer mak hoewel zij hun vreesachtigheid nooit geheel
afleggen en wegens de geringe ontwikkeling hunner geestvermogens zelden zoover komen, dat zij hunne verzorgers van anderen
onderscheiden. Er zijn echter ook uitzonderingen. &#8220;Een Guineesch Biggetje, dat aan mijne kinderen toebehoort,&#8221; schrijft <span class="smallcaps">Friedel</span>, &#8220;begroet mijn zoon, zoodra het diens schreden verneemt, met een luid opgewonden gepiep; het maakt uit dankbaarheid een duidelijk
trommelend geluid, als het van hem voedsel krijgt; mijn dochtertje ontvangt als groet geen gepiep, maar slechts een zacht
gemurmel; ook voor mijn vrouw en mij blijft het trommelen achterwege. Als mijn vrouw &#8217;s avonds laat de kamer voorbijgaat,
waarin het dier geborgen is, wordt zij steeds door een klagend gepiep aangezocht om het iets te eten te geven; als ik er langs
kom, houdt het dier zich stil, omdat het wel weet, dat ik op dit late uur niets geven zal. Het kan dus vier personen goed
van elkander onderscheiden. Bovendien kan het kunstjes maken: het gaat op commando dood liggen en gehoorzaamt aan het bevel
om weer op te staan.&#8221;&#8212;Zelfs het kleinste kind kan men zonder bezwaar met het Guineesch Biggetje laten spelen, daar het nooit
pogingen zal doen om te bijten. Dikwijls legt het een opmerkelijke onverschilligheid aan den dag. Hoe prettig deze dieren
het verblijf in hun hok ook vinden, verlangen zij er toch, naar het schijnt, niet bijzonder naar, wanneer zij ergens anders
gebracht zijn; zij laten zich oppassen en verzorgen, dulden, dat men hen op den schoot neemt, met hen solt, enz., zonder ooit
ontevredenheid te toonen. Als zij iets te eten krijgen, zijn zij overal tevreden. Hier staat tegenover, dat zij nooit een
wezenlijke gehechtheid aan den mensch laten blijken, maar voor iedereen nagenoeg even vriendelijk zijn. Voor koude en vochtig
weder zijn zij zeer gevoelig; zij worden er ziek van en dikwijls is dit oorzaak van hun dood.

</p>
<p>Schade kunnen de Guineesche Biggetjes ons niet toebrengen, tenzij hun als woonplaats een kamer is aangewezen en zij hier aan
het houtwerk knagen. De schade is echter van geen beteekenis in vergelijking met hunne goede eigenschappen, waardoor zij menigeen
genoegen verschaffen en dus nuttig zijn. Bovendien hebben zij, geheel onwillekeurig trouwens, belangrijke diensten aan de
wetenschap bewezen; daar op hen proeven zijn genomen bij tal van physiologische onderzoekingen.
</p>
<p class="tb">*</p><p>

</p>
<p>Een zeer vreemdsoortige woestijnbewoner&#8212;de <span class="letterspaced">Mara</span> (<i>Dolichotis patagonica</i>)&#8212;vertegenwoordigt een tweede geslacht van de Halfhoevigen. In vele opzichten doet hij aan de Hazen denken, van welke hij
echter zeer verschilt door de langere pooten en de kortere, stompe ooren. Bij volwassen dieren bedraagt de lengte van den
romp 50 cM.; het 4 &agrave; 5 cM. lange staartstompje is hieronder begrepen; de hoogte in de schoften is soms niet minder dan 45
cM. Hierdoor gelijkt het dier op het eerste gezicht veeleer op een kleinen Herkauwer dan op een Knaagdier.

</p>
<p>De Mara bewoont de steenachtige en droge woestijnen van Patagoni&euml;. Daar waar de Sierra Talpaquen deze woestijn begrenst en
de bodem vochtiger en rijker aan planten begint te worden, ziet men haar in &#8217;t geheel niet meer. In westelijke richting komt
zij voor tot in de nabijheid van Mendoza, dus op 33&deg; Z.B., wat tevens wel het noordelijkste punt van haar verbreidingsgebied
zal zijn. <span class="smallcaps">Darwin</span> neemt 37&deg; Z.B. als noordelijke grens aan. Twee eeuwen geleden was zij veel algemeener dan thans, nu zij alleen nog maar veelvuldig
is in die gewesten, waar de ongastvrijheid van het land haar voor vervolgingen vrijwaart. Hoe veelvuldig zij hier ook zij,
toch kost het veel moeite het dier te bemachtigen, om de eenvoudige reden, dat men het tamelijk moeielijk te zien kan krijgen.
Het ligt n.l. in zijn hol verborgen, &ograve;f het ligt plat tegen den grond aangedrukt en wordt dan wegens zijn aardkleurige vacht
allicht niet opgemerkt. Bovendien is het zeer schuw en vreesachtig. Bij het geringste gevaar gaat de Mara onmiddelijk op de
vlucht. Zij is een echt dagdier, hoewel zij gedurende de hitte van den middag haar hol opzoekt. Haar voedsel bestaat uit planten,
misschien vooral uit wortels en schors, in allen gevalle uit stoffen, die door andere Zoogdieren versmaad worden. In sommige
streken van Patagoni&euml;, waar op den steenachtigen grond slechts weinige, dorre en doornachtige struiken een armoedig leven
kunnen leiden, is zij het eenige levende dier, dat de aandacht trekt.

</p>
<p>Te Mendoza heeft <span class="smallcaps">G&ouml;ring</span> een volwassen Mara gedurende geruimen tijd in den gevangen staat nagegaan. Zij was een lieftallig, goedaardig, onschuldig
dier. Van den eersten dag af, toonde zij zich zeer weinig schuw tegenover haar meester, nam dezen het voedsel onbeschroomd
uit de hand en liet zich aanraken en streelen, zonder onrust te kennen te geven. Op liefkoozingen was zij zeer gesteld; als
men haar krauwde, <a id="d0e2566"></a><span class="pagenum">[<a href="#d0e2566">334</a>]</span>kromde zij den rug, boog den kop ter zijde, alsof zij de hand, die haar zulk een aangename gewaarwording verschafte, te zien
wilde krijgen en liet intusschen een onbeschrijfelijk gepiep of geknor hooren, dat de uitdrukking was van een hoogst prettige
stemming. De Indianen en de Gauchos zijn hartstochtelijke liefhebbers van de jacht op dit dier; hoofdzakelijk vervolgen zij
het om zijn vel, dat voor het vervaardigen van even fraaie als zachte vloerkleeden en dekens dient. De bovendeelen hebben
een eigenaardige, bruinachtig grijze kleur, fijn wit gesprenkeld, de zijden en de buitenste oppervlakte van de pooten zijn
licht kaneelbruin, de onderdeelen wit. In de Europeesche dierentuinen ziet men de Mara niet dikwijls.
</p>
<p class="tb">*</p><p>

</p>
<p>De <span class="letterspaced">Agoeti</span>&#8217;s of <span class="letterspaced">Goetis</span> (<i>Dacyprocta</i>) herinneren door hun gestalte in &#8217;t oogloopend aan de Dwerg-Muskusdieren: het zijn hoogpootige, korte, dikke Knaagdieren
met langen, in een spitsen snuit eindigenden kop, kleine, ronde ooren, een onbehaard staartstompje en achterpooten, die aanmerkelijk
langer zijn dan de voorpooten. Deze hebben vier teenen en een klein wratje op de plaats van den duim, terwijl zij aan de achterpooten
maar vier volkomen gescheiden, zeer lange teenen hebben. Alle teenen zijn voorzien van forsche, breede, niet sterk gekromde,
hoefvormige klauwen, die vooral aan de achterpooten goed ontwikkeld zijn; de duimwrat alleen draagt een kleinen, platten nagel.
Over &#8217;t geheel genomen hebben de <span id="d0e2581" class="corr" title="Bron: Agoetis">Agoeti&#8217;s</span> een fijnen, lichten en bevalligen lichaamsbouw en maken hierdoor een aangenamen indruk. Het gebit is flink, de dikke, vlakke
knaagtanden komen duidelijk voor den dag, vooral omdat het bovenste paar tamelijk schel rood, het onderste geelachtig is.


</p>
<div class="figure"><img border="0" src="images/p1334.jpg" alt="Agoeti (Dasyprocta aguti). &frac14; v.d. ware grootte." width="720" height="440"><p class="figureHead"><span class="letterspaced">Agoeti</span> (<i>Dasyprocta aguti</i>). &frac14; v.d. ware grootte.
</p>
</div><p>


</p>
<p>De Agoeti&#8217;s komen tegenwoordig paarsgewijs of tot kleine gezelschappen vereenigd in boschrijke vlakten voor, vooral in de
dichtste wouden van de rivierdalen; sommige begeven zich in het gebergte tot op een hoogte van 2000 M.
</p>
<p class="tb"></p><p>

</p>
<p>De <span class="letterspaced">Agoeti</span>, <span class="letterspaced">Goeti</span> of, gelijk hij wegens zijn fraaie vacht ook wel heet, de <span class="letterspaced">Goudhaas</span> (<i>Daciprocta aguti</i>), een van de fraaiste leden van de geheele familie, heeft een dichte en gladaanliggende beharing van roodachtig citroengele,
met zwartbruin gemengde kleur; het ruige, harde, borstelachtige haar, heeft een levendigen glans. Al naar het jaargetijde
verandert de kleur van de vacht; in den zomer is zij lichter, in den winter donkerder. De lichaamslengte van het volwassen
mannetje bedraagt 40 cM., die van het staartstompje slechts 1.5 cM.

</p>
<p>Guyana, het noorden van Brazili&euml; en Noord-Peru zijn het vaderland van den Goeti. In de meeste gewesten is hij zeer veelvuldig,
vooral in de rivierdalen van Brazili&euml;. Hier, zooals overal, bewoont hij de bosschen, de vochtige oerwouden zoowel als de drogere
bosschen van het binnenland; hij zwerft echter ook in de aangrenzende, grasrijke vlakten rond en neemt hier de plaats van
onzen Haas in. In het vrije veld komt hij niet voor. Gewoonlijk vindt men hem boven de oppervlakte van den bodem, in holle
boomen dicht bij den grond, en vaker alleen, dan in gezelschap. Over dag ligt hij rustig in zijn leger, en alleen daar, waar
hij zich volkomen veilig acht, zwerft hij rond. Met het ondergaan der zon, gaat hij uit om voedsel te zoeken, en blijft, als
het goed weder is, den geheelen nacht hiermede bezig. Hij heeft de gewoonte meermalen zijn verblijfplaats te verlaten en er
weder terug te komen; hierdoor ontstaat een smal, dikwijls 100 M. lang voetpad, dat de plaats waar hij woont, verraadt. Als
men een Hond op dit spoor brengt, gelukt het in den regel het dier te bemachtigen, tenzij het leger zich in het dichtste deel
van het woud bevindt. De Honden geven door geblaf de ligplaats van het wild aan, dat men daarna uit zijn hol trekken of uitgraven
kan. Wanneer de Agoeti de komst van de Honden tijdig bemerkt, verlaat hij oogenblikkelijk zijn hol; door zijn behendigheid
en snellen gang komt hij dan schielijk buiten het bereik van zijne vervolgers.

</p>
<p>De Agoeti is een onschadelijk, vreesachtig diertje en derhalve aan vele gevaren blootgesteld, zoodat eigenlijk alleen de buitengewone
vlugheid van zijne bewegingen en de fijnheid zijner zintuigen hem voor den ondergang kunnen behoeden. Door zijne sprongen
herinnert hij aan de kleine soorten van Antilopen en aan de <span id="d0e2615" class="corr" title="Bron: Dwerg-Muskuskieren">Dwerg-Muskusdieren</span>.

</p>
<p>Zijn voedsel bestaat uit de meest verschillende soorten van kruiden en andere planten, waarvan hij allerlei deelen, van de
wortels tot de bloemen of zaden, gebruikt. Weinige plantendeelen zijn tegen zijne scherpe knaagtanden bestand; hij maakt zelfs
de hardste noten stuk. In bebouwde oorden wordt de Agoeti door zijne bezoeken aan de suikerrietplantages en groentetuinen
lastig.
<a id="d0e2620"></a><span class="pagenum">[<a href="#d0e2620">335</a>]</span></p>
<p>Nauwkeurige berichten over de voortplanting van den in vrijheid levenden Agoeti ontbreken ons tot dusver. Men weet, dat dit
dier zich tamelijk sterk vermenigvuldigt, dat de wijfjes in alle maanden van het jaar jongen ter wereld brengen en dat iedere
worp uit verscheidene jongen bestaat.

</p>
<p><span class="smallcaps">Rengger</span> verhaalt, dat de Goeti, als hij jong gevangen en met zorg grootgebracht is, bijna een huisdier wordt. &#8220;Ik heb,&#8221; zegt hij,
&#8220;verscheidene Agoeti&#8217;s gezien, die men vrij kon laten rondloopen, zonder dat zij ontvluchtten, zelfs op erven gelegen te midden
van de groote wouden, die dit dier in vrijen toestand tot woonplaats dienen; wanneer zij eens getemd zijn, loopen zij niet
weg. Zoo zag ik in de wouden van het noorden van Paraguay in de hutten van eenige inboorlingen twee tamme Agoeti&#8217;s, die den
morgen en den avond in het woud, den middag en den nacht bij de menschen doorbrachten. Het is niet zoozeer de gehechtheid
aan den mensch als wel het gewoon raken aan hun nieuw verblijf, dat bij hen de begeerte naar vrijheid onderdrukt. Zij gevoelen
slechts weinig genegenheid voor den mensch, maken volstrekt geen onderscheid tusschen hun verzorger en andere personen, gehoorzamen
slechts zelden, als hij hen roept en zoeken hem alleen op, als de honger hen hiertoe dringt. Ook laten zij zich niet graag
door hem aanraken; zij dulden geen dwang, leven geheel naar hun eigen verkiezing en kunnen hoogstens leeren hun voedsel op
een bepaalde plaats te komen halen. Zij worden gevoed met het overschot van al wat er in huis gegeten wordt. Zij houden echter
volstrekt niet zooveel van vleesch, als <span class="smallcaps">Azara</span> beweert, maar eten het slechts bij gemis van voedsel, dat beter voor hen geschikt is. Rozen zijn een van hunne lievelingsspijzen.
Zoodra zulk een bloem in hun woning gebracht wordt, ruiken zij haar onmiddellijk en zoeken haar op. Gewoonlijk grijpen zij
het voedsel met de snijtanden en vatten het daarna tusschen de beide wratvormige duimen van de voorvoeten, intusschen zitten
zij evenals de Eekhoorntjes op de achterpooten. Soms vreten zij ook in neergehurkte houding, gewoonlijk doen zij dit, als
zij zeer kleine of te kleine stukjes voedsel voor zich hebben. Ik heb ze nooit zien drinken; naar men zegt, nemen zij het
water met de tong leppend op.&#8221;

</p>
<p><span class="smallcaps">Bodinus</span> zegt terecht, dat de <span id="d0e2634" class="corr" title="Bron: Agoetis">Agoeti&#8217;s</span> wegens hunne sierlijke gestalte, fraai voorkomen en zindelijkheid aan alle dierenliefhebbers aanbevolen kunnen worden; alleen
door hun groote lust in &#8217;t knagen zijn zij soms lastig. Die, welke <span class="smallcaps">Bodinus</span> had, waren zoo aan hem gewoon, dat zij hem de lekkerbeetjes, die hij hun voorhield, uit de hand namen en oogenblikkelijk
met echt dankbare blikken naar den gever, opaten. Andere gevangene Agoeti&#8217;s trokken sterk de aandacht door een eigenaardigheid,
die ik bij de overige schrijvers niet vermeld heb gevonden. Zij zijn namelijk gewoon een groot deel van hun voedsel te begraven
om iets in voorraad te hebben, als de nood aan den man komt. Zoodra hun voedsel wordt aangeboden, vallen zij er begeerig op
aan, eten er eenige stukken van op, kiezen van hetgeen hun gegeven is, een stuk wortel of een vrucht uit, dragen deze in den
bek weg, graven op de een of andere plaats een gaatje in den grond, leggen hun schat er in, strijken er aarde over heen, en
slaan of drukken deze met de voorpooten vast. Zeer grappig is het na te gaan, hoe zij telkens omkijken, en hoe zij hun best
doen om het bergen van hun schat ongezien te verrichten.
</p>
<p class="tb">*</p><p>

</p>
<p>De <span class="letterspaced">Paka</span> of<span class="letterspaced">Waterhaas</span> (<i>Coelogenys paca</i>) is gekenmerkt door den eigenaardigen, dikken kop met groote oogen en kleine ooren, den bijzonder korten staart, de hooge
pooten, welker voeten alle met vijf teenen voorzien zijn, het borstelige, dunne aanliggende haarkleed en vooral door den buitengewoon
krachtigen jukboog, welks voorste gedeelte (het breede en gewelfde jukbeensuitsteeksel van het bovenkaaksbeen) binnenwaarts
tot op een aanmerkelijke diepte is <span id="d0e2653" class="corr" title="Bron: uitgeholt">uitgehold</span><span id="d0e2655" class="corr" title="Bron: ">.</span> De vacht bestaat uit korte, nauw tegen het lichaam aanliggende haren, die aan den rug en de andere naar boven en naar buiten
gekeerde lichaamsdeelen geelachtig bruin, aan de onderdeelen en aan de binnenzijde van de pooten geelachtig wit zijn. Vijf
reeksen van geelachtig witte vlekken van ronde of eivormige gedaante strekken zich uit aan weerszijde van den romp van den
schouder tot aan den achterrand van de dij. Volwassen mannetjes kunnen 70 cM. lang, ongeveer 35 cM. hoog en tot aan 9 KG.
zwaar worden.

</p>
<p>De Paka is over het grootste deel van Zuid-Amerika, van Suriname door Brazili&euml; tot aan Paraguay, verbreid; ook komt zij op
de Zuidelijke Antillen voor. Hoe eenzamer en wilder de streek is, des te veelvuldiger vindt men haar; in de bevolkte gewesten
is zij overal zeldzaam geworden. De woudzoom en de met struikgewas begroeide rivieroevers of moerassige plaatsen leveren haar
een verblijfplaats. Hier graaft zij zich een hol van 1 &agrave; 2 M. lengte in den grond en brengt hier den geheelen dag slapend
door. Als de schemering invalt, gaat zij voedsel zoeken; zij doet dit ook wel in aanplantingen van suikerriet en meloenen,
waar zij aanzienlijke schade aanricht. Voor &#8217;t overige voedt zij zich met bladen, bloemen en vruchten van de meest verschillende
planten. Zij leeft paarsgewijze of eenzaam. Het wijfje werpt midden in den zomer &eacute;&eacute;n jong (hoogstens twee), houdt het gedurende
het zoogen in een hol verborgen en voert het daarna gedurende verscheidene maanden met zich mede op hare wandelingen.

</p>
<p>In Brazili&euml; is zij, met de <span id="d0e2662" class="corr" title="Bron: Agoetis">Agoeti&#8217;s</span> en verschillende soorten van Gordeldieren, het gewone wild in de wouden. De Prins <span class="smallcaps">Von Wied</span> ving haar in de oerwouden dikwijls in klemmen. Ook jaagt men haar met Honden en brengt haar als &#8220;koninklijk wild&#8221; aan de
markt. In haar hol is zij niet te genaken; wanneer men echter met aandacht den woudzoom onderzoekt, zal men spoedig in de
dichte rietbosschen de wisselplaatsen van het dier bemerken. Hier stelt de jager zijne strikken, met een ma&iuml;skolf als lokaas;
den volgenden morgen vindt hij zijn moeite ruimschoots beloond. De Paka levert het beste wildbraad van Brazili&euml;; wat fijnheid
en malschheid betreft, wordt het misschien door geen ander overtroffen. Daar dit dier een zeer dunne en zachte huid heeft,
wordt het niet gevild, maar in zijn geheel gebraden gelijk een Zwijn. Na deze toebereiding, en als de kop en de pooten er
afgesneden zijn, gelijkt het zoozeer op een jong Zwijn, dat men zich er in zou kunnen vergissen. Volgens <span class="smallcaps">Kappler</span> springt het dier, wanneer het vervolgd wordt en zijn hol niet kan bereiken, in &#8217;t water, waar het onderduikt en zoolang blijft,
tot zijn vervolger zich verwijderd heeft; hij vermoedt, dat het onder water verder zwemt.

</p>
<p>In den laatsten tijd heeft men de Paka niet zelden levend naar Europa gebracht. Reeds <span class="smallcaps">Buffon</span> heeft gedurende geruimen tijd een wijfje van deze diersoort gehad, dat volkomen tam was, zich onder den kachel een leger
maakte, over dag sliep, &#8217;s nachts rondliep en als het in een kast opgesloten was, aan het houtwerk <a id="d0e2676"></a><span class="pagenum">[<a href="#d0e2676">336</a>]</span>begon te knagen. Het likte de hand van bekende personen en liet zich door hen krauwen, intusschen rekte het zich uit en gaf
zijn tevredenheid door een zwak geluid te kennen. Vreemde personen, kinderen en Honden trachtte het te bijten. Als het toornig
was, knorde en knarsetande het op een zeer eigenaardige wijze. Het was zoo weinig gevoelig voor koude, dat het, naar <span class="smallcaps">Buffon</span> meende, in Europa inheemsch zou kunnen worden. De Paka stelt geen hooge eischen, zoomin wat de voeding, als wat de huisvesting
betreft. Ik ben het met <span class="smallcaps">Buffon</span> eens, dat dit dier zeer goed tegen koud weer bestand is; ik geloof echter niet, dat het voordeel zou opleveren het in Europa
te acclimatiseeren.
</p>
<p class="tb">*</p><p>

</p>
<p>Het <span class="letterspaced">Waterzw&#307;n</span> (<i>Hydrochoerus capybara</i>) mag in &eacute;&eacute;n opzicht als het merkwaardigste van alle Knaagdieren beschouwd worden: <span class="letterspaced">het is het grootste en plompste lid van de geheele orde</span>. Zijn Nederlandschen naam draagt het terecht, want het herinnert door zijn gestalte en zijne op borstels gelijkende haren
duidelijk aan het Zwijn. Zijne kenmerken zijn: de kleine ooren, de gespleten bovenlip, het ontbreken van den staart, de korte
zwemvliezen tusschen de teenen, de forsche op hoeven gelijkende nagels en de hoogst eigenaardige samenstelling van het gebit.
De kolossaal sterk ontwikkelde snijtanden zijn, ondanks hun geringe dikte, minstens 2 cM. breed en hebben op hun voorvlakte
verscheidene ondiepe groeven; de laatste van de vier kiezen is even groot als de drie voorste te zamen genomen. De romp is
in &#8217;t oog loopend plomp en dik, en door een korten hals verbonden met den langwerpigen, hoogen en breeden kop, die in een
stompen snuit eindigt. Tot de eigenaardige uitdrukking van het gelaat dragen de twee tamelijk groote, rondachtige, ver uitpuilende
oogen veel bij. De ooren zijn van boven afgerond, aan den voorrand omgestulpt, van achteren als &#8217;t ware afgesneden. De achterste
ledematen zijn merkbaar langer dan de voorste; de voorvoeten hebben vier, de achtervoeten drie teenen. Een bepaalde kleur
kan men aan de ijle, grove beharing niet toekennen: een moeielijk te bepalen bruine tint met een zweem van rood of bruinachtig
geel is over den romp verspreid, zonder ergens scherp op den voorgrond te treden. De borstels rondom den mond zijn echter
duidelijk zwart. Een volwassen Waterzwijn bereikt ongeveer de grootte van een eenjarig Gewoon Zwijn en heeft een gewicht van
50 KG. De lichaamslengte bedraagt meer dan 1 M., de hoogte in de schoften 50 cM. en meer.


</p>
<div class="figure"><img border="0" src="images/p1336.jpg" alt="Paka of Waterhaas (Coclogenys paca). &frac14; v.d. ware grootte." width="720" height="615"><p class="figureHead"><span class="letterspaced">Paka</span> of <span class="letterspaced">Waterhaas</span> (<i>Coclogenys paca</i>). &frac14; v.d. ware grootte.
</p>
</div><p>


</p>
<p>De Capybara is over geheel Zuid-Amerika verbreid; van den Orinoko tot aan de La Plata, van den Atlantischen Oceaan tot aan
de oostelijke uitloopers van de Andes bewoont zij lage, boschrijke, moerassige gewesten, vooral rivieren, meeroevers en moerassen.
Het liefst houdt zij zich op bij groote stroomen; zij verlaat deze nooit, tenzij om den loop van kleine, in dezen stroom uitmondende
beken en waterloopen te volgen. Op sommige plaatsen is zij buitengewoon veelvuldig; in bewoonde oorden komt zij, zooals licht
te begrijpen is, zeldzamer voor dan in de wildernis. In bewoonde streken ziet men deze dieren alleen &#8217;s morgens en &#8217;s avonds;
in onbewoonde, weinig bezochte rivierdalen daarentegen worden zij ook over dag in groote getale waargenomen; altijd bevinden
zij zich in de onmiddellijke nabijheid van den rivier, waar zij grazen of als Honden op de bijeengebogen achterpooten zitten.

</p>
<p>De gewone gang van het Waterzwijn is een langzame draf, die evenwel niet lang wordt volgehouden, in geval van nood beweegt
het zich ook wel sprongsgewijs. Het zwemt uitmuntend en komt met gemak aan den overkant van het water, maar doet dit alleen,
wanneer het vervolgd wordt, of als het voedsel aan de eene zijde van de rivier schaarsch geworden is. <a id="d0e2713"></a><span class="pagenum">[<a href="#d0e2713">337</a>]</span>Wanneer het niet gestoord wordt, is het een standvastige bewoner van een bepaald gebied; hoewel het dit steeds verlaat, indien
het hier vervolgingen heeft te verduren. Een eigenlijk leger heeft het niet, hoewel het zich op gunstig gelegen plaatsen aan
den oever geregeld ophoudt. Zijn voedsel bestaat uit waterplanten en uit de schors van jonge boomen; alleen wanneer het in
de nabijheid van plantages woont, doet het zich soms te goed aan watermeloenen of aan ma&iuml;s, rijst en suikerriet; het kan dan
in sommige gevallen een zeer aanzienlijke schade aanrichten. Het Waterzwijn is een stil en rustig dier. Reeds bij oppervlakkige
beschouwing zal iedereen bemerken, dat het in hooge mate stompzinnig en arm van geest is. Nooit heeft men het met andere dieren
van zijn soort zien spelen. Men ziet de leden van een kudde met langzame schreden hun voedsel zoeken, voor zoover zij niet
in zittende houding uitrusten. Van tijd tot tijd wenden zij den kop om, als maatregel van voorzorg tegen vijanden. Als een
van deze zich vertoont, gaan zij niet overhaast op de vlucht, maar loopen langzaam naar den waterkant. In den hoogsten schrik
storten zij zich onmiddellijk luid schreeuwend in den vloed en duiken onder. Als zij niet gewoon zijn aan het gezicht van
menschen, staren zij deze dikwijls langen tijd aan, voordat zij vluchten. Men verneemt van hen geen ander geluid dan de zooeven
bedoelde noodkreet, die <span class="smallcaps">Azara</span> door &#8220;ap&#8221; aanduidt. Dit geschreeuw is echter zoo doordringend, dat men het op een kwartier uurs afstand kan hooren.

</p>
<p>Het wijfje werpt eenmaal in het jaar 5 of 6 jongen. De bigjes volgen onmiddellijk hun moeder, maar toonen haar slechts weinig
genegenheid.

</p>
<p>In den laatsten tijd werd dit dier dikwijls levend naar Europa gebracht. Ik heb gedurende langen tijd een Waterzwijn onder
mijn hoede gehad. Het was buitengewoon sterk aan mij gehecht, het kende mijn stem, kwam nader als ik het riep, was verheugd
als ik het liefkoosde, en volgde mij als een Hond. Zoo vriendelijk was het niet tegen iedereen: eens sprong het zijn oppasser,
die het terugdrijven wilde, tegen de borst en beet toen dadelijk toe; gelukkig trof het meer de kleeren dan den man. Gedwee
was het volstrekt niet; het gehoorzaamde alleen, wanneer het zulks verkoos. Ik heb de bewegingen van het Waterzwijn nooit
plomp of onbeholpen gevonden. Zelden loopt het vlug, gewoonlijk beweegt het zich op zijn gemak met groote stappen; het springt
echter zonder moeite over afschuttingen die &eacute;&eacute;n meter hoog zijn. In het water toont het ongemeene behendigheid. Het zwemt
met eenparige snelheid lijnrecht over een breed water, even snel als een mensch loopen kan, duikt na den sprong als een Vogel
en blijft eenige minuten achtereen onder water; ook zwemt het in de diepte verder, zonder zich in de bedoelde richting te
vergissen. Het is volstrekt niet moeielijk dit dier in &#8217;t leven te houden. Evenals een Zwijn vreet het allerlei plantaardige
stoffen; het heeft wel veel, maar volstrekt geen uitgelezen voedsel noodig. Het meest houdt het van frisch, sappig gras; ook
wortels, rapen en gekookte zemelen zijn zeer naar zijn smaak. Met zijne breede snijtanden graast het als een Paard; ook drinkt
het, evenals dit dier slurpend, met lange teugen. Het houdt van warmte, maar vreest de koude niet. Nog in November springt
het uit eigen beweging in het ijskoude water, zonder door schrik of vrees voor gevaar hiertoe genoopt te worden.&#8212;Volgens de
berichten van alle reizigers maken alleen de Indianen van het vleesch van het Waterzwijn gebruik; de Europeanen hebben er
een afkeer van, omdat het een eigenaardigen, onaangenamen, tranigen bijsmaak heeft. De dikke, bijna onbehaarde huid is buitengewoon
sponsachtig en zacht; zij levert een soort van leder, waardoor het water gemakkelijk heendringen kan, en dat derhalve alleen
voor riemen, voetkleeden en rijzadels gebruikt wordt. De meisjes van den Botokoedenstam rijgen de knaagtanden van het Waterzwijn
aan een snoer en maken er arm- en halsbanden van. Ander nut levert dit dier niet op.

</p>
<p>De Zuid-Amerikanen maken voor hun vermaak jacht op de Capybara, overvallen haar onverwachts, snijden haar den weg naar &#8217;t
water af en vangen haar met de lasso. Haar ergste vijand behalve de mensch is vermoedelijk de Jagoear. Dag en nacht volgt
deze sluwe roover haar spoor; in de rivierdalen is zij waarschijnlijk de meest gewone buit, die aan deze Kat ten deel valt.
</p>
<hr class="tb"><p>

</p>
<p>Onder den naam van <span class="letterspaced">Sch&#307;nratten</span> (<i>Octodontidae</i>) worden een betrekkelijk gering aantal soorten van Zuid-Amerikaansche en Afrikaansche Knaagdieren samengevat, die wegens
de niet onbelangrijke verscheidenheid van vormen, welke bij hen wordt opgemerkt, in een betrekkelijk groot aantal geslachten
worden gerangschikt. De naam van deze niet zeer natuurlijke familie geeft te kennen, dat hare leden bij oppervlakkige beschouwing,
o.a. door gestalte en kleur, eenigermate aan Ratten herinneren. De ooren zijn kort, breed en dun behaard, de voeten hebben
vier of vijf teenen, de staart is verschillend van lengte, en dikwijls, evenals bij de Echte Ratten, met uit schubben bestaande
ringen bekleed; hiermede is trouwens nagenoeg alles gezegd wat van de overeenkomst dezer dieren met Ratten te vermelden viel.
Bij eenige Schijnratten is de vacht zacht en fijn, bij anderen stijf en borstelig, ja zelfs met enkele platte, overlangs gegroefde
stekels gemengd; bij enkele soorten gelijkt de staart in &#8217;t geheel niet op dien van de Echte Ratten, maar is behaard en zelfs
ruig behaard. Het gebit bevat, behalve de bij alle Knaagdieren voorkomende wortellooze snijtanden, in elke kaakhelft 4, bij
uitzondering 3, kiezen, die in den regel met ware wortels voorzien zijn, bij enkele soorten komen, evenals bij de Woelmuizen,
kiezen met open wortels voor.

</p>
<p>Sommige Schijnratten leven in bosschen, andere in &#8217;t vrije veld, nog andere in &#8217;t kreupelhout, of tusschen rotsen, of aan
de oevers van rivieren en andere waterstroomen, of zelfs aan de zeekust. Gewoonlijk wonen zij gezellig in door haar zelf gegraven,
onderaardsche holen met talrijke openingen. Eenige doorwoelen den grond als de Mollen, werpen, evenals deze, aardhoopen op
en leven bijna voortdurend onder de oppervlakte van den bodem; andere bewonen dicht met planten begroeide plaatsen en bewegen
zich behendig in de boomkronen. Haar gewone arbeidstijd is de nacht, slechts weinige zijn ook over dag werkzaam. Sommige soorten
zijn echte waterdieren en zijn meesterlijk ervaren in het zwemmen en duiken. Tamelijk goed verdragen zij de gevangenschap;
zij wekken onze belangstelling door haar sierlijke gestalte, zijn nieuwsgierig, beweeglijk, leeren haar verzorger onderscheiden
en hem volgen. Zij vermenigvuldigen zich tamelijk sterk, want het aantal harer jongen wisselt af tusschen 2 en 7; zij kunnen
aangroeien tot scharen, die in plantages en akkers aanzienlijke schade aanrichten. Het geringe nut, dat zij door haar vleesch
en haar vel opleveren, komt in geen vergelijking met het nadeel, dat zij door de genoemde verwoestingen veroorzaken.
<a id="d0e2736"></a><span class="pagenum">[<a href="#d0e2736">338</a>]</span></p>
<p>In Chili, Peru en Bolivia leven de <span class="letterspaced">Struikratten</span> (<i>Octodon</i>), die als &#8217;t ware een overgang vormen van de Eekhoorntjes tot de Ratten. Haar gebit bestaat uit gladde, ongegroefde en spitse
knaagtanden en wortellooze maaltanden, welker kauwvlakten bijna op het Arabische cijfer 8 gelijken. (Van hier de naam <i>Octodon</i>, &#8220;Achttand&#8221;.)

</p>
<p>De <span class="letterspaced">Degoe</span> (<i>Octodon Cummingii</i>) is van boven bruinachtig grijs, ongelijkmatig gevlekt, van onderen grijsbruinachtig, aan de borst en in den nek donkerder,
aan den staartwortel lichter, bijna wit. De totale lengte van dit dier bedraagt omstreeks 26 cM., waarvan de staart iets meer
dan een derde in beslag neemt.

</p>
<p>De Degoe is in de middenprovinci&euml;n van Chili een van de algemeenste dieren; bij honderden bedekken zij de hagen en het struikgewas;
zelfs in de nabijheid van drukke steden loopen zij onbeschroomd op de wegen rond en dringen onbevreesd in tuinen en akkers
door, waar zij door het moedwillig stukknagen van planten bijna evenveel schade aanrichten, als door hun vraatzucht. Zelden
verheffen zij zich boven den bodem om in de onderste takken der struiken te klimmen. Door zijne gewoonten gelijkt dit dier
veel meer op een Eekhoorntje dan op een Rat. Het verzamelt voorraad in weerwil van het zachte klimaat, maar vervalt niet in
winterslaap.
</p>
<p class="tb">*</p><p>

</p>
<p>Tot de Schijnratten behoort ook de <span class="letterspaced">Rattenbever</span> of <span class="letterspaced">Co&iuml;poe</span>, de <span class="letterspaced">Noetria</span> der Spaansch sprekende Amerikanen (<i>Myopotamus coypu</i>). De romp van dit dier is ineengedrongen, de hals kort en dik, de kop dik, lang en breed met stompen snuit en platte kruin;
de oogen zijn middelmatig groot, rond en uitpuilend, de ooren klein, rond en weinig hooger dan breed; de ledematen zijn kort
en krachtig, de achterste een weinig langer dan de voorste; de voor- en achtervoeten hebben vijf teenen, die door een breed
zwemvlies verbonden en met lange, sterk gekromde en spitse klauwen gewapend zijn, met uitzondering van den binnenteen van
de voorvoeten, die een platten nagel draagt. De lange staart is rolrond, ringvormig geschubd en tamelijk overvloedig begroeid
met dicht aanliggende, stijve, borstelige haren. Overigens is het haarkleed dicht, tamelijk lang en zacht; het korte, zachte,
donzige wolhaar is voor &#8217;t water bijna ondoordringbaar; het langere, zachte, zwak glinsterende bovenhaar bepaalt de kleur,
daar het wolhaar er volkomen door bedekt wordt. Het gebit gelijkt door de buitengewone grootte en breedte der knaagtanden
op dat van den Bever.

</p>
<p>De Rattenbever kan nagenoeg zoo groot worden als een Vischotter; zijn lichaamslengte bedraagt gewoonlijk 40 &agrave; 45 cM. zonder
den bijna even langen staart; men treft echter soms oude mannetjes aan, die een totale lengte van 1 M. hebben. Gewoonlijk
is de rug kastanjebruin en de onderzijde bijna zwartbruin, de zijden zijn fraai rood.


</p>
<div class="figure"><img border="0" src="images/p1338.jpg" alt="Rattenbever (Myopotamus coypu). &#8533; v.d. ware grootte." width="720" height="408"><p class="figureHead"><span class="letterspaced">Rattenbever</span> (<i>Myopotamus coypu</i>). &#8533; v.d. ware grootte.
</p>
</div><p>


</p>
<p>Een groot deel van de gematigde gewesten van Zuid-Amerika vormt het vaderland van dit voor den pelterijhandel belangrijk dier.
De Rattenbevers komen voor in bijna alle landen, die ten zuiden van den Steenbokskeerkring gelegen zijn. In de La-Plata-Staten,
in Buenos-Ayres, Patagoni&euml; en het middelste deel van Chili zijn zij overal verbreid. Hun verbreidingsgebied strekt zich uit
van den Atlantischen tot den Stillen Oceaan: het ligt aan weerszijden van het hooge gebergte tusschen 24 en 43 graden Z.B.
Paarsgewijs bewonen zij de oevers van meren en rivieren, bij voorkeur stilstaand water waarin zooveel waterplanten groeien,
dat zij een laag vormen, sterk genoeg om hen te dragen. Ieder paar graaft zich aan den oever een hol van 1 M. diepte en 40
&agrave; 60 cM. wijdte; hierin brengt het den nacht en soms ook een deel van den dag door. In deze woning werpt het wijfje later
4 &agrave; 6 jongen, die reeds op zeer jeugdigen leeftijd hun moeder volgen. De Co&iuml;poe is een uitmuntend zwemmer, maar kan slecht
duiken. Op het land beweegt hij zich langzaam, want zijne pooten zijn zoo kort, dat de buikzijde van den romp bijna over den
grond sleept; hij gaat daarom alleen dan over het land, als hij zich van den eenen poel naar den anderen wil begeven. Als
een gevaar hem bedreigt, begeeft hij zich oogenblikkelijk te water en duikt onder; als de vervolging aanhoudt, zoekt hij ten
slotte een toevlucht in zijn hol, dat hij in gewone omstandigheden alleen des nachts opzoekt.

</p>
<p>Zijne geestvermogens zijn gering. Hij is schuw en vreesachtig, en behoudt deze eigenschappen ook in de gevangenschap. Schrander
kan men hem niet noemen, hoewel hij mettertijd zijn verzorger leert herkennen. In den Londenschen dierentuin wordt hij geregeld
gehouden; in den laatsten tijd treft men hem ook in andere diergaarden aan. &#8220;De Rattenbever&#8221;, zegt <span class="smallcaps">Wood</span>, <a id="d0e2792"></a><span class="pagenum">[<a href="#d0e2792">339</a>]</span>&#8220;is een vlugge en rappe maat; het is een lust naar hem te kijken. Dikwijls heb ik op zijn grappige manier van bezig zijn gelet
en mij bijzonder vermaakt met de bedrijvigheid, die hij openbaart bij &#8217;t zwemmen door den plas, die hem tot woonplaats dient;
ieder voorwerp, dat hem nieuw schijnt, wordt zoo zorgvuldig mogelijk onderzocht. Zoodra men een hoopje gras in zijn hok werpt,
pakt hij het dadelijk met de voorpooten aan, schudt het sterk, om de wortels van de aanhangende aarde te bevrijden, brengt
het vervolgens naar het water en spoelt het hierin zoo behendig schoon, dat een waschvrouw van beroep het hem niet verbeteren
zou.&#8221;

</p>
<p>De gevangen Rattenbevers, die ik onder mijn hoede heb gehad, bleven met korte tusschenpoozen gedurende den geheelen dag in
het water of aan den oever, rustten hoogstens in de middaguren en waren vooral tegen den avond bijzonder druk in de weer.
Zij toonden begaafdheden, die men niet bij hen verwacht zou hebben. Hoewel zij zich niet bijzonder vlug en ook niet lang achtereen
bewegen, geven zij toch voldoende bewijzen van kracht en behendigheid. Den naam &#8220;Bever&#8221; dragen zij niet geheel te recht, want
zij gelijken door hun aard en door de wijze, waarop zij zwemmen, meer op Waterratten dan op Bevers. Zoolang zij niet verontrust
worden, zwemmen zij gewoonlijk rechtuit, waarbij het achterlijf diep onder, de kop daarentegen tot op twee derde van zijn
hoogte boven het water wordt gehouden, terwijl de staart gestrekt is. Alleen de achterpooten dienen voor het roeien; de voorpooten
nemen aan dezen arbeid evenmin deel als bij den Bever.&#8212;De stem van den Co&iuml;poe bestaat uit een klagend geluid, dat niet onaangenaam
klinkt, als loktoon dient en door zijne soortgenooten beantwoord wordt; men hoort het dikwijls. Als het dier vertoornd of
gestoord wordt, geeft het zijn ontevredenheid door een verdrietig geknor of gebrom te kennen.&#8212;Het liefste voedsel van den
Rattenbever is gras; hij versmaadt echter geen wortels, knollen, bladen en zaden; in de gevangenschap lust hij ook wel brood;
voorts eet hij met smaak dierlijk voedsel, b.v. Visschen; ook in dit opzicht gelijkt hij op de Ratten en niet op de Bevers.
Van boomschors is hij, naar &#8217;t schijnt, geen liefhebber. Het gras wordt door hem op een behendige wijze afgegraasd en niet
bij stukjes en beetjes afgeknabbeld; het voedsel dat men hem toewerpt, wordt met de voorpooten gegrepen en naar den mond gebracht.
Bij &#8217;t naderen van den winter neemt de gevangen Rattenbever voorzorgsmaatregelen; zij trachten daar, waar zulks mogelijk is,
groote holen te graven. In korten tijd maken zij diepe gangen en voorzien de hierbij behoorende kamer met een zacht bekleedsel,
door een deel van het voedsel, dat hun wordt toegeworpen, vooral gras, in hun hol te sleepen.

</p>
<p>De verzorging van den Rattenbever is een eenvoudige zaak; men kan hem gemakkelijk en goedkoop van voedsel voorzien; daar de
teelt van deze dieren geen bezwaren oplevert, kan aan iederen liefhebber van dieren, die een voor dit doel geschikte ruimte
heeft, het houden van deze Knaagdieren aanbevolen worden. Het zou zelfs wel de moeite waard zijn, een proef te nemen met het
plaatsen van een kolonie van 4 of 5 Rattenbevers in een goed beveiligd bosch, waarin een vijver of een langzaam stroomend
water voorkomt en waar voldoende gras te vinden is. Op grond van de reeds verkregen ervaringen geloof ik, dat deze dieren
hier genoeg voedsel zouden vinden en dat zij zich ook wel gedurende den winter zouden redden, zonder aan het bosch of aan
den landbouw een eenigszins belangrijke schade toe te brengen.

</p>
<p>Wegens zijn uitmuntende vacht wordt dit dier ijverig vervolgd. In het jaar 1827 werden, volgens officieele opgaven van het
tolkantoor te Buenos Ayres, 300.000 Rattenbevervellen door de provincie Entre-Rios uitgevoerd; de uitvoer van dit artikel
is later nog sterk toegenomen. Tegenwoordig komen ongeveer 1&frac12; millioen vellen van Rattenbevers in den handel, waarvan ongeveer
twee derde, de geringste soort, voor de viltbereiding dienen; de overige lang- en dichtharige vellen worden door het uitplukken
van het bovenhaar voorbereid om tot garneering van pelzen te dienen; ten deele behouden zij hun natuurlijke kleur, ten deele
worden zij kunstmatig geverfd. Het witte, welsmakende vleesch van den Rattenbever wordt op vele plaatsen door de inboorlingen
gegeten, in andere gewesten maakt men er geen gebruik van.

</p>
<p>In Buenos Ayres wordt de Rattenbever meestal met bepaaldelijk voor dit doel afgerichte Honden gejaagd; deze zoeken het dier
in &#8217;t water op en brengen het binnen het schot van den jager, of dooden het zelf, hoewel het groote Knaagdier zich moedig
en krachtdadig te weer stelt. Op de ondiepste gedeelten van de plassen, waarin het zich ophoudt, en v&oacute;&oacute;r zijn hol plaatst
men klemmen.
</p>
<p class="tb">*</p><p>

</p>
<p>In Afrika komen Schijnratten voor, die, wat het uitwendige betreft, niet ongelijk zijn aan den Rattenbever. De <span class="letterspaced">Rietrat</span> (<i>Aulacodes swinderianus</i>) is een gedrongen gebouwd dier met kleinen kop, korten en breeden snuit, kleine, onbehaarde, halfcirkelvormige ooren en korte
voeten, die ieder vier teenen en een knobbeltje op de plaats van den duim hebben. Haar vacht bestaat uit gladde, stekelachtige
borstels met buigzame spits, die van onderen aschgrauw, in het midden donkerder en aan de spits, die meestal door een bruinachtig
gelen ring voorafgegaan wordt, zwart zijn. Voorzoover bekend, strekt het verbreidingsgebied van de Rietrat zich van Oost-Afrika
zuidwaarts tot aan het Kaapland uit, en omvat het aan de westkust zoowel Opper- als Neder-Guinea. Dit dier houdt zich in de
nabijheid van het water op; bij voorkeur kiest het dichte gras-, riet- en biesbosschen en verward dooreengroeiende struiken
aan den waterkant tot woonplaats. Zijn voedsel bestaat uit grassen, wortels en knollen, die het in voldoende hoeveelheid aan
den oever van het water en in de vochtige laaglanden vindt. <span class="smallcaps">Drummond</span> zegt, dat de Rietratten zeer schadelijke dieren zijn, die vooral in de suikerriet- en ma&iuml;splantages groote verwoestingen
kunnen aanrichten en daarom in bebouwde streken ijverig vervolgd worden.

</p>
<p>Bovendien wordt op de Rietrat jacht gemaakt zoowel door de inboorlingen als door de Europeanen, omdat haar vleesch welsmakender
is dan dat van eenig ander Afrikaansch Zoogdier.
</p>
<hr class="tb"><p>

</p>
<p>Eerst in de laatste zestig jaren is men nauwkeuriger bekend geworden met de leden eener kleine familie van Amerikaansche Knaagdieren,
welker vellen reeds sinds overouden tijd door de oorspronkelijke bewoners van Zuid-Amerika gebruikt worden, en die men sedert
het einde van de vorige eeuw bij groote partijen naar Europa vervoert. Naar den vaderlandschen naam van het meest bekende,
hiertoe behoorende geslacht (<i>Eriomys</i> = &#8220;Wolmuis&#8221;) noemt men ze gewoonlijk allen te zamen <span class="letterspaced">Chinchilla</span>&#8217;s (volgens den uitspraak Tsjintsjilla&#8217;s). Aan den naam van een ander <a id="d0e2827"></a><span class="pagenum">[<a href="#d0e2827">340</a>]</span>geslacht (<i>Lagostomus</i> = &#8220;Haasbek&#8221;) is de wetenschappelijke naam van de familie (<i>Lagostomidae</i>) ontleend. De naam <span class="letterspaced">Haasmuizen</span>, die soms aan deze familie gegeven wordt&#8212;en ook wel meer bepaaldelijk tot aanduiding van een derde hiertoe behoorend geslacht
(<i>Lagidium</i> = &#8220;Haasje&#8221;) dient&#8212;geeft te kennen, dat men deze dieren, wat hun uitwendig voorkomen betreft, als overgangsvormen tusschen
de Hazen en de Muizen kan beschouwen. Werkelijk zou men den indruk, die hun oppervlakkige beschouwing wekt, op de beste wijze
kunnen weergeven, door ze &#8220;Konijnen met langen, ruigen staart&#8221; te noemen. Door hun gebit onderscheiden zij zich echter zeer
duidelijk van de Hazen en naderen zij meer tot de Halfhoevigen. Zij hebben n.l. snijtanden die van voren glad (ongegroefd)
zijn, en in elke kaakhelft een reeks van 4 kiezen met open wortels; de reeks van de linkerzijde loopt niet evenwijdig aan
die van de rechterzijde maar nadert haar naar voren.&#8212;Van alle Zoogdieren hebben deze knaagdieren de fijnste vacht. Haar kleur
is licht grijs, afwisselend met wit en zwartbruin of geel.


</p>
<div class="figure"><img border="0" src="images/p1340.jpg" alt="Rietrat (Aulacodus swinderianus). &frac14; v.d. ware grootte." width="720" height="469"><p class="figureHead"><span class="letterspaced">Rietrat</span> (<i>Aulacodus swinderianus</i>). &frac14; v.d. ware grootte.
</p>
</div><p>


</p>
<p>Alle Chinchilla&#8217;s bewonen Zuid-Amerika; voor &#8217;t meerendeel leven zij in het gebergte, waar zij zelfs op groote hoogte n.l.
tusschen de kale rotsen in de nabijheid van de sneeuwgrens gevonden worden; slechts &eacute;&eacute;n soort komt in de vlakte voor. Zij
houden zich op in holen, die door de natuur gevormd of door haar zelf gegraven zijn. Alle zijn gezellig, sommige soorten bewonen
familiesgewijs eenzelfde hol. Afkeerig van &#8217;t licht, evenals de Hazen, vertoonen zij zich het meest in de schemering of in
den nacht. Het zijn snelle, beweeglijke, behendige, schuwe en vreesachtige dieren; ook door hare bewegingen gelijken zij zoowel
op de konijnen als op de Muizen. Het gehoor is, naar het schijnt, van alle zinnen het best ontwikkeld. Haar verstand is gering.
Haar voedsel bestaat uit wortels en korstmossen, bollen en schors; doch ook wel uit vruchten. Haar vermenigvuldiging is ongeveer
even sterk als die der Hazen. Zij schikken zich zeer goed in de gevangenschap en zijn aantrekkelijk door hare zindelijkheid
en tamheid. Verscheidene soorten richten schade aan, of worden althans lastig voor den mensch door haar woelen in den grond:
alle zijn echter nuttig door haar vleesch en vel.
</p>
<p class="tb"></p><p>

</p>
<p>De <span class="letterspaced">Chinchilla</span>&#8217;s (<i>Eriomys</i>), die het eerste geslacht van deze familie vormen, onderscheiden zich van hare verwanten door haar dikken kop, die breede,
afgeronde ooren draagt, door voorvoeten met vijf, en achtervoeten met vier teenen en door de vacht, die uit lang, buitengewoon
zacht en zijdeachtig haar bestaat. Van dit geslacht zijn slechts twee soorten bekend, de <span class="letterspaced">Chinchilla</span> (<i>Eriomys chinchilla</i>) en de <span class="letterspaced">Wolmuis</span> (<i>Eriomys lanigera</i>). De eerstgenoemde wordt 30 cM. lang zonder den staart, die zonder de haren 13 cM., met de haren echter 20 cM. lang is. De
gelijkmatige, fijne, buitengewone zachte haren zijn op den rug en aan de zijden meer dan 2 cM. lang; ieder haar is van onderen
donker blauwgrijs, verderop met breede, witte ringen geteekend en aan de spits donkergrijs. Hierdoor verkrijgt de vacht een
zilvergrijze kleur met een donker waas. De onderdeelen en de voeten zijn zuiver wit; de staart heeft aan de bovenzijde twee
donkere strooken. De oogen zijn groot en zwart.

</p>
<p>Reeds ten tijde van de Inca&#8217;s verwerkten de Peruanen het fijne, zijdeachtige haar van de Chinchilla tot doeken en dergelijke
gewilde stoffen. In de vorige eeuw kwamen de vellen dezer dieren voor &#8217;t eerst, als een groote zeldzaamheid, over Spanje naar
hier; thans zijn zij een gewoon handelsartikel geworden.

</p>
<p>De reiziger, die, uitgaande van de westkust van Zuid-Amerika, de Cordilleras beklimt, ziet wanneer hij een hoogte van 2 &agrave;
3000 M. bereikt heeft, alle rotsen dikwijls over een afstand van verscheidene mijlen bedekt door echte Chinchilla&#8217;s en door
twee soorten van een ander geslacht dezer familie. In Peru, Bolivia en Chili moeten deze dieren buitengewoon veelvuldig zijn;
daar uit de berichten van reizigers blijkt, dat zij er op &eacute;&eacute;n dag duizenden voorbijgegaan zijn. Zelfs op klaarlichten dag
ziet men de Chinchilla&#8217;s voor hare holen zitten, nooit echter aan de zonzijde der rotsen, maar altijd in de diepste schaduw.
Nog veelvuldiger merkt men ze in de ochtend- en avonduren op. Zij verlevendigen dan het gebergte en vooral de hooge kammen
in onvruchtbare, steenachtige en rotsachtige gewesten, waar de plantengroei zich slechts op de armoedigste wijze vertoont.
Juist op deze schijnbaar geheel kale rotswanden houden zij zich het meest op; hier ziet men hen buitengewoon vlug en druk
zich bewegen. <a id="d0e2878"></a><span class="pagenum">[<a href="#d0e2878">341</a>]</span>Met een merkwaardige gemakkelijkheid klauteren zij op en neer langs wanden, die schijnbaar in &#8217;t geheel geen steunpunten opleveren.
In loodrechte richting klimmen zij 6 &agrave; 10 M. hoog, zoo behendig en vlug, dat men ze met het oog nagenoeg niet volgen kan.
Hoewel zij niet bepaald schuw zijn, laten zij toch niemand tot op korten afstand naderen; zij verdwijnen oogenblikkelijk,
zoodra men aanstalten maakt om hen te vervolgen.

</p>
<p>Ofschoon de Chinchillas zich in den Londenschen dierentuin vermenigvuldigd hebben, zijn de mededeelingen over haar voortplanting
nog zeer onvolledig. In haar vaderland heeft men in alle tijden van het jaar drachtige wijfjes gevonden; de inboorlingen zeggen,
dat het aantal jongen in &eacute;&eacute;n worp van 4 tot 6 afwisselt. In Amerika wordt de Chinchilla vaak getemd; naar Europa komt zij
niet dikwijls in levenden toestand. De bevalligheid van hare bewegingen, haar zindelijkheid en de gemakkelijkheid waarmede
zij zich in haar lot schikt, verschaffen haar spoedig de vriendschap van den mensch. Zij toont zich zoo argeloos en goedvertrouwend,
dat men haar vrij in huis en in de kamer kan laten rondloopen. Alleen door haar nieuwsgierigheid wordt zij lastig; want zij
onderzoekt alles, wat zij op haar weg vindt, zelfs de gereedschappen die hoog boven den bodem opgehangen of neergelegd zijn,
omdat het voor haar een kleinigheid is bij tafels en kasten op te klimmen. Niet zelden springt zij plotseling op het hoofd
of op de schouders van een der huisgenooten. Hare verstandelijke vermogens staan ongeveer op &eacute;&eacute;n lijn met die van ons Konijn
of van het Guineesch Biggetje.

</p>
<p>In vroegeren tijd is de Chinchilla, naar men meent, ook in lagere bergstreken tot op de hoogte van den zeespiegel even veelvuldig
geweest, als zij nu op groote hoogten is; thans vindt men ze in de lager gelegen oorden slechts op enkele plaatsen en steeds
eenzaam levend. De aanhoudende vervolging, waaraan zij wegens de kostbaarheid van haar vel is blootgesteld, heeft haar naar
de hoogten de wijk doen nemen. De Europeanen schieten haar nu en dan met het geweer of met den handboog; deze wijze van jagen
is echter met het oog op het voordeel altijd onzeker, want als een Chinchilla niet z&oacute;&oacute; getroffen wordt, dat zij oogenblikkelijk
bezwijkt, sluipt zij steeds nog in de een of andere rotsspleet en is dan voor den jager verloren. De Indianen plaatsen goed
bewerkte strikken v&oacute;&oacute;r alle rotsspleten en zamelen den volgenden morgen de Chinchillas in, die zich hebben laten vangen. Bovendien
verstaan zij meesterlijk de kunst om de Peruaansche Wezel te temmen en voor de jacht op Chinchillas af te richten; zij gebruiken
dezen bondgenoot op dezelfde wijze als onze jagers het Fret.

</p>
<p>In het noorden en midden van Chili wordt de Chinchilla door de <span class="letterspaced">Wolmuis</span> vervangen. Door haar levenswijze komt deze soort, naar het schijnt, geheel met de vorige overeen; ook zij is ongeveer van
dezelfde gestalte en heeft een nagenoeg gelijke kleur. Zij is echter veel kleiner, want haar totale lengte bedraagt hoogstens
35 &agrave; 40 cM., waarvan ongeveer een derde afgetrokken moet worden voor den staart. De dicht bijeen geplaatste, zachte haren
worden op den rug 2 cM., op het achterstel en de zijden 3 cM. lang. Haar kleur is licht aschgrauw, met een donkerder tint
gesprenkeld.


</p>
<div class="figure"><img border="0" src="images/p1341.jpg" alt="Wolmuis (Eriomys lanigera). &#8531; v.d. ware grootte." width="720" height="534"><p class="figureHead"><span class="letterspaced">Wolmuis</span> (<i>Eriomys lanigera</i>). &#8531; v.d. ware grootte.
</p>
</div><p>


</p>
<p>Hoewel reeds in zeer oude reisbeschrijvingen van de Wolmuis melding wordt gemaakt, kwamen eerst sinds betrekkelijk korten
tijd op het herhaald aandringen van natuuronderzoekers eenige schedels en later ook levende exemplaren van dit dier naar Europa.
In het jaar 1829 kwam er &eacute;&eacute;n levend te Londen en werd door <span class="smallcaps">Bennett</span> onderzocht. Het was een zeer zachtaardig schepsel, dat evenwel nu en dan, als het niet goed gehumeurd was, dit door pogingen
om te bijten toonde. Zelden was zij zeer opgewekt en slechts enkele keeren zag men hare zonderlinge sprongen. Gewoonlijk zat
zij op haar achterkwartier, hoewel zij zich ook op hare achterpooten kon oprichten en in deze houding kon blijven staan; het
voedsel bracht zij met de voorpooten naar den mond. In den winter moest men haar in <a id="d0e2903"></a><span class="pagenum">[<a href="#d0e2903">342</a>]</span>een matig verwarmde kamer brengen en haar woning met een stuk flanel voeren.

</p>
<p>De waarnemingen, die ik zelf aan een gevangen Wolmuis heb kunnen doen, leverden uitkomsten op, welke met de mededeelingen
van <span class="smallcaps">Bennett</span> overeenstemmen. Aan mijn gevangene merkte ik echter op, dat zij meer nachtdier dan dagdier is. Wel was zij ook over dag wakker,
maar alleen, als zij gestoord werd. Het licht ontwijkt zij; men zou zelfs zeggen, dat het haar angstig maakt; altijd zoekt
zij trouwens de donkerste plaatsen op. Hier blijft zij met ineengetrokken lichaam stil zitten. Een hol wordt onmiddellijk
als toevluchtsoord gebruikt. Haar stem, een scherp geknor, ongeveer als dat van een Konijn, hoort men alleen, als men haar
aanraakt. Ongaarne laat zij dit toe, ook tracht zij zich, als zij gegrepen wordt, door plotselinge, springende bewegingen
te bevrijden; nooit tracht zij zich echter met haar gebit te verdedigen. Aan hooi en gras geeft zij boven ieder ander voedsel
de voorkeur. Zaden versmaadt zij, naar het schijnt; sappige wortels raakt zij bijna niet aan. Of zij drinkt is niet uitgemaakt:
men zou bijna zeggen, dat zij alle drank ontberen kan.

</p>
<p>De Zuid-Amerikanen houden zeer veel van het vleesch van beide soorten van Chinchilla&#8217;s en ook Europeesche reizigers hebben
er, naar het schijnt, smaak in gevonden, hoewel zij zeggen, dat het de vergelijking met dat van onzen Haas niet kan doorstaan.
Trouwens de bruikbaarheid van het vleesch van deze dieren is voor den jager bijzaak, het voordeel moet komen van het vel.

</p>
<p>In den pelterij-handel wordt onderscheid gemaakt tusschen de vellen van de groote, &#8220;echte&#8221; Chinchilla&#8217;s en die van de kleine,
kortharige &#8220;Bastaard-Chinchilla&#8217;s&#8221;; de eerstgenoemde brengen &#402; 9 &agrave; &#402; 15, de laatstgenoemde slechts &#402; 0.60 &agrave; &#402; 3 per stuk op.
Van gene komen ieder jaar 20,000, van deze 200,000 stuks in den handel.
</p>
<p class="tb">*</p><p>

</p>
<p>De <span class="letterspaced">Haasmuizen</span> (<i>Lagidium</i>) onderscheiden zich van de eigenlijke Wolmuizen door de veel langere ooren, door den staart, die even lang als het lichaam
en aan de bovenzijde ruig behaard is en door de zeer lange snorren. In levenswijze komen deze dieren nagenoeg volkomen overeen.
Men kent van dit geslacht tot dusver slechts twee soorten met zekerheid; beide leven op de hoogvlakten der Cordilleras en
wel dicht onder de grenzen van de <span id="d0e2924" class="corr" title="Bron: eeuwigdurendesneeuw">eeuwigdurende sneeuw</span>, tusschen kale rotsen, op een hoogte van 3000 &agrave; 5000 M. boven den zeespiegel. Zij zijn even gezellig, even vlug en behendig
als de Wolmuizen, openbaren dezelfde eigenaardigheden en voeden zich met dezelfde of althans met soortgelijke planten.


</p>
<div class="figure"><img border="0" src="images/p1342.jpg" alt="Haasmuis (Lagidium Cuvieri). &frac14; v.d. ware grootte." width="720" height="578"><p class="figureHead"><span class="letterspaced">Haasmuis</span> (<i>Lagidium Cuvieri</i>). &frac14; v.d. ware <span id="d0e2935" class="corr" title="Bron: groote">grootte</span>.
</p>
</div><p>


</p>
<p>De op deze <span class="abbr" title="pagina"><abbr title="pagina">pag.</abbr></span> afgebeelde <span class="letterspaced">Haasmuis</span>-soort (<i>Lagidium Cuvieri</i>) bewoont de hoogvlakten van &#8217;t zuiden van Peru en Bolivia en heeft ten naaste bij de gestalte en de grootte van een Konijn.
Haar vacht is zeer zacht en langharig; de kleur is aschgrauw, aan de zijden een weinig meer naar geel overhellend.

</p>
<p>De andere Haasmuis-soort bewoont Ecuador en het noordelijk gedeelte van Peru.
</p>
<p class="tb">*</p><p>

</p>
<p>De vertegenwoordiger van het derde geslacht, de <span class="letterspaced">Viscacha</span> (<i>Lagostomus trichodactylus</i>), gelijkt meer op de Chinchilla dan op de leden van het vorige geslacht. Zij heeft een tamelijk dicht haarkleed, dat aan
de bovenzijde uit gelijkmatig verdeelde, grijze en zwarte haren bestaat, waardoor de rug er tamelijk donker uitziet; de onderdeelen
zijn wit behaard, evenals de binnenzijde van de pooten. Zonder den staart is het lichaam 50, met dezen 68 cM. lang.

</p>
<p>De Viscacha vertegenwoordigt haar familie ten oosten van de Andes; zij bewoont thans de Pampas van Buenos Aires tot Patagoni&euml;.
Toen de bodem nog niet zoo ver ontgonnen was als nu, kwam zij ook in Paraguay voor. Waar deze dieren tegenwoordig nog <a id="d0e2964"></a><span class="pagenum">[<a href="#d0e2964">343</a>]</span>gevonden worden, is hun aantal zeer groot. Op verscheidene plaatsen treft men ze z&oacute;&oacute; veelvuldig aan, dat overal, doch nooit
over dag, aan weerszijden van den weg, die men volgt, geheele troepen zichtbaar zijn. Zij houden zich in de eenzaamste en
minst bebouwde gewesten op, doch naderen de ontginningen tot op korten afstand; de reizigers kunnen zelfs uit het groot aantal
&#8220;viscachera&#8217;s&#8221; (of woningen van de Viscacha) langs hun weg afleiden, dat de Spaansche volkplantingen niet ver meer zijn.

</p>
<p>Schraal begroeide en voor een groot deel kale, dorre vlakten zijn het erf van de Viscacha; hier heeft zij hare uitgestrekte,
onderaardsche woningen, bij voorkeur in de nabijheid van kreupelboschjes en op geringe afstand van bebouwde velden. De holen
worden gemeenschappelijk gegraven en ook gemeenschappelijk bewoond; zij hebben een menigte galerijen en vluchtgangen, dikwijls
wel 40 &agrave; 50, en zijn van binnen in verscheidene kamers verdeeld, al naar de talrijkheid van de familie, die zich hier metterwoon
heeft gevestigd. Het aantal familieleden kan klimmen tot 8 &agrave; 10; daarna verlaat echter een deel van de familie de oude woning
en legt een nieuwe aan, liefst in de nabijheid van de vorige. Bovendien kan het voorkomen, dat de Holen-uil, die wij als commensaal
van de Prairie-honden hebben leeren kennen, ook hier zich vestigt en zonder veel plichtplegingen het een of ander hol in bezit
neemt. De zindelijke Viscacha&#8217;s dulden nooit een huisgenoot, die niet evenzeer als zij op netheid gesteld is en zoeken oogenblikkelijk
een ander kwartier op, wanneer een van de indringers haar door onzindelijkheid last aandoet. Hierdoor wordt het verklaarbaar,
waarom de bodem dikwijls over een uitgestrektheid van een vierkante mijl geheel en al ondermijnd is. Over dag ligt de geheele
familie verborgen in haar woning, omstreeks zonsondergang komen enkele leden van het gezin te voorschijn, en zoodra de schemering
aanbreekt, heeft een meer of minder talrijk gezelschap zich voor de uitgangsopeningen verzameld. Nadat deze dieren door een
zorgvuldig onderzoek tot de overtuiging zijn gekomen, dat hun geen gevaar bedreigt en geruimen tijd in de nabijheid van het
hol rondgezworven hebben, begeven zij zich op weg om voedsel te zoeken.

</p>
<p>De Viscacha&#8217;s gelijken door de wijze, waarop zij zich bewegen, veel op onze Konijnen, die haar wel wat snelheid betreft aanmerkelijk
overtreffen; maar minder opgewekt, vroolijk en tot spelen geneigd zijn. Terwijl zij aan &#8217;t grazen zijn, maken zij voortdurend
grappen, loopen haastig rond, springen knorrend over elkander heen, wisselen begroetingen met den snuit enz. Evenals de Jakhals
en de Poolvos nemen zij de meest verschillende voorwerpen, die zij bij het bezoeken van hare weideplaatsen vinden, naar hare
holen mede en stapelen deze voor de ingangsopening in bonte verwarring opeen, als &#8217;t ware om als speelgoed te dienen. Zoo
vindt men beenderen en vodderijen, koedrek en toevallig verloren geraakte voorwerpen, die voor haar zeer zeker in &#8217;t geheel
niet dienstig kunnen zijn, voor hunne holen opeengehoopt; de Gauchos gaan derhalve, als zij iets missen, naar de naastbijgelegen
viscachera&#8217;s om daar het verlorene te zoeken. Uit hunne woningen verwijderen deze dieren zorgvuldig al wat er niet in behoort,
ook de lijken van hunne soortgenooten. Het is nog niet uitgemaakt, of zij in hun hol voorraad voor den winter bijeenbrengen.
Hun stem bestaat uit een zonderling, niet nader te omschrijven, luid en onaangenaam klinkend gesnuif en geknor.

</p>
<p>Over de voortplanting is tot dusver niets met zekerheid bekend. Men zegt, dat de wijfjes 2 &agrave; 4 jongen werpen en dat deze na
2 &agrave; 4 maanden volwassen zijn. <span class="smallcaps">G&ouml;ring</span> zag steeds niet meer dan &eacute;&eacute;n jong bij de oude Viscacha&#8217;s. Het bleef voortdurend in de onmiddelijke nabijheid van zijn moeder.
Deze behandelt het, zoover men kon nagaan, met veel liefde en verdedigt het in tijden van gevaar. Als men deze jongen vangt
en zich met hen bemoeit, worden zij tam; evenals onze Konijnen, kan men ze zonder moeite in &#8217;t leven houden. Hier en daar
treft men in Europeesche diergaarden levende Viscacha&#8217;s aan; die van den Frankforter dierentuin was steeds stompzinnig, brommig
en met boosaardige woede bezield.


</p>
<div class="figure"><img border="0" src="images/p1343.jpg" alt="Viscacha (Lagostomus trichodactylus). &#8533; v.d. ware grootte." width="720" height="442"><p class="figureHead"><span class="letterspaced">Viscacha</span> (<i>Lagostomus trichodactylus</i>). &#8533; v.d. ware grootte.
</p>
</div><p>


</p>
<p>De Viscacha&#8217;s worden vervolgd, niet zoo zeer wegens de waarde van haar vleesch en vel, als wel wegens den last, dien zij door
haar woelen in den grond veroorzaken. Op de plaatsen waar zij veelvuldig zijn, gaat het rijden werkelijk met levensgevaar
gepaard, omdat de Paarden dikwijls door de aardlaag, die hare dicht bij de oppervlakte gelegen gangen bedekt, heentrappen,
waardoor zij in &#8217;t gunstigste geval schichtig worden, zoo zij niet vallen en daarbij hun berijder afwerpen of zelve de pooten
breken. De bewoners van <a id="d0e2986"></a><span class="pagenum">[<a href="#d0e2986">344</a>]</span>het vaderland der Viscacha&#8217;s herkennen de viscacheras reeds van verre aan de aanwezigheid van een kleine, wilde, bittere meloen,
die misschien een lievelingsspijs van deze dieren is. De bedoelde plant komt op plaatsen waar vele viscacheras zijn, geregeld
voor; het is ook wel mogelijk, dat, omgekeerd, de holen aangelegd worden daar, waar de genoemde planten in alle richtingen
hare groene ranken over den bodem uitbreiden. De gevaarlijkste plaatsen kunnen dus vermeden worden, door op dit kenteeken
te letten. Met alle mogelijke middelen tracht men de Viscacha&#8217;s uit de nabijheid van de volksplantingen te verdrijven; men
wendt in den letterlijken zin van &#8217;t woord vuur en water aan om ze uit te roeien. Het gras om hare holen wordt in brand gestoken
om haar het voedsel te ontnemen; hare holen worden onder water gezet en zij zelf hierdoor gedwongen om naar buiten te vluchten,
waar de op de loer liggende Honden haar weldra te pakken hebben.

</p>
<p>De Indianen eten het vleesch van de Viscacha en maken ook wel gebruik van haar vel, ofschoon dit een veel geringere waarde
heeft dan dat der vroeger genoemde soorten.
</p>
<hr class="tb"><p>

</p>
<p>Aan het einde van de orde der Knaagdieren plaatsen wij de <span class="letterspaced">Hazen</span> (<i>Leporidae</i>); zij vormen een familie die zoo vele eigenaardigheden vertoont, dat er reden zou zijn om haar den rang van onderorde toe
te kennen. Zij zijn de eenige leden van de geheele orde, die meer dan twee snijtanden in de bovenkaak hebben; want achter
de scherpe en breede knaagtanden staan nog twee echte snijtanden: kleine, stompe, bijna vierzijdige stiften. Hierdoor verkrijgt
het gebit een z&oacute;&oacute; eigenaardig voorkomen, dat de Hazen in dit opzicht geheel alleen staan. Bovendien komen in elke kaakhelft
5 of 6, ieder uit twee platen samengestelde, wortellooze kiezen voor. De algemeene kenmerken van de Hazen zijn: een in de
lengte gerekt lichaam met lange achterpooten, een lange, smalle kop met groote ooren en oogen, vijf teenen aan de voorpooten,
vier aan de achtervoeten, dikke, zeer beweeglijke, diep gespleten lippen met dikke snorharen aan weerszijden en een dicht,
bijna wollig haarkleed.

</p>
<p>Hoewel deze familie slechts een gering aantal soorten omvat, is zij toch over een groot deel der aarde verbreid. Alleen in
het Australische rijk zouden de Hazen ontbreken, indien zij er niet door den mensch ingevoerd waren; thans echter zijn over
Nieuw-Holland en Nieuw-Zeeland twee soorten ver verbreid. De Hazen komen voor in alle klimaten, in vlakten en gebergten, in
open velden en rotsspleten, op en onder den grond, kortom overal; daar waar de verbreiding van de eene soort ophoudt, begint
die van een andere; de landstreek waar deze zich niet op haar plaats gevoelt, vindt in gene een tevreden bewoner.

</p>
<p>Alle voeden zich vooral met de zachte en sappige deelen der planten, doch eigenlijk versmaden zij er geen enkel deel van,
voor zoover zij het bereiken kunnen. Zij verslinden de planten van den wortel tot aan de vruchten, ofschoon zij bij voorkeur
gebruik maken van de bladen van laag groeiende kruiden. De meeste leven op een beperkte schaal gezellig en blijven trouw aan
de eens gekozen of hun toebedeelde woonplaats. Hier liggen zij over dag verborgen in een ondiepen kuil of een hol in den grond,
des nachts daarentegen zwerven zij rond om voedsel te zoeken. Zij rusten, strikt genomen, alleen gedurende de middaguren en
loopen, als zij zich veilig gevoelen, ook &#8217;s morgens en &#8217;s avonds bij helderen zonneschijn rond. Zij hebben een zeer eigenaardige
bewegingswijze. De spreekwoordelijke snelheid van den Haas openbaart zich alleen, wanneer hij al zijne krachten inspant; bij
het langzaam gaan beweegt hij zich op een zeer logge en onbeholpen wijze, daar de lange achterpooten een gelijkmatigen gang
moeilijk maken. Zij kunnen echter ook gedurende den snelsten loop allerlei wendingen maken en geven in dit geval bewijzen
van een behendigheid, die men bij hen niet verwacht zou hebben. Zij vermijden het water, ofschoon zij in geval van nood ook
rivieren overzwemmen.

</p>
<p>Onder hunne zinnen staat ongetwijfeld het gehoor bovenaan; het bereikt hier een ontwikkeling zooals bij weinige andere dieren,
en ongetwijfeld bij geen der Knaagdieren, voorkomt; de reuk staat op een lageren trap, maar is ook niet zwak; het gezicht
is tamelijk scherp. Hun stem bestaat uit een dof geknor en, als zij angstig zijn, uit een luid, klagelijk geschreeuw. [De
tot deze familie behoorende, in bergstreken levende Fluithazen (Hamsterhazen of Peka&#8217;s, <i>Lagomys</i>) dragen hun naam te recht.] Hun stem, die men trouwens slechts zelden hoort, gaat gepaard met een eigenaardig geluid, dat
veroorzaakt wordt door het slaan met de achterpooten tegen den grond; dit geluid geeft zoowel vrees als toorn te kennen en
dient als waarschuwend sein. Bij &#8217;t nagaan van de inborst dezer dieren merkt men verscheidene tegenstrijdigheden op. Over
&#8217;t geheel genomen is het beeld, dat men zich gewoonlijk van den Haas vormt, niet juist. Men noemt hem goedaardig, vreedzaam,
onschuldig en lafhartig; de ervaring leert echter, dat hij ook de hieraan tegenovergestelde eigenschappen kan hebben. Nauwgezette
opmerkers willen van de goedaardigheid der Hazen niets weten, maar noemen ze ronduit boosaardig en twistziek in de hoogste
mate. Algemeen bekend zijn hunne vreesachtigheid, oplettendheid en schuwheid, minder bekend de listigheid, die zij allengs
verkrijgen en die met de jaren tot een werkelijk bewonderenswaardige hoogte kan toenemen. Ook hun lafhartigheid is niet zoo
erg, als men meent. Stellig doet men hen onrecht, wanneer men deze eigenschap zoo op den voorgrond stelt, als <span class="smallcaps">Linnaeus</span> deed, toen hij den Sneeuwhaas een naam gaf (<i>Lepus timidus</i>), die hem voor altoos als een lafaard aan de kaak gesteld heeft.

</p>
<p>Hoewel het voortplantingsvermogen van de Hazen niet zoo sterk is als dat der andere Knaagdieren, is het toch belangrijk genoeg
om het oude jagersgezegde, dat de Hazen zich in &#8217;t voorjaar onder vier oogen naar &#8217;t veld begeven om in &#8217;t najaar met hun
zestienen van daar terug te keeren, van volle kracht te doen blijven op plaatsen waar &#8217;t leven onzen Lampe vriendelijk tegenlacht
en de vervolging niet al te erg is. De meeste Hazen werpen verscheidene malen per jaar jongen, soms 3 &agrave; 6, in enkele gevallen
zelfs 11 te gelijk; bijna alle behandelen hunne kinderen echter op eene buitengewoon lichtzinnige wijze, waarvan het gevolg
is, dat er zoovele vroegtijdig sterven. Bovendien worden zij wegens hun smakelijk vleesch door een geheel leger van vijanden
vervolgd; in ieder werelddeel zijn dit andere dieren, maar wat hun aantal betreft, bestaat er tusschen het eene deel der aarde
en het andere niet veel verschil. Voor Duitschland heeft <span class="smallcaps">Wildungen</span> de namen dezer dieren in een rijmpje bijeengevoegd, dat vrij vertaald ongeveer den volgenden inhoud heeft:

<a id="d0e3020"></a><span class="pagenum">[<a href="#d0e3020">345</a>]</span></p>
<div class="poem">
<div class="stanza">
<p class="line" style=""><span>Menschen, Honden, Wolven, Lossen,
</span></p>
<p class="line" style=""><span>Katten, Marters, Wezels, Vossen,
</span></p>
<p class="line" style=""><span>Arend, Ooruil, Havik, Wouwen,
</span></p>
<p class="line" style=""><span>Elke Kraai, die wij aanschouwen,
</span></p>
<p class="line" style=""><span>Ekster, Raaf niet te vergeten,
</span></p>
<p class="line" style=""><span>Ieder, ieder wil hem&#8212;eten.</span></p>
</div>
</div>
<p>Het is wegens de talrijkheid hunner vijanden waarlijk geen wonder, dat de Hazen zich aanmerkelijk minder sterk vermenigvuldigen
dan anders het geval zou zijn; wij mogen ons gelukkig achten, dat dit zoo is, daar anders deze Knaagdieren niets op onze akkers
zouden overlaten. In alle streken waar hun aantal aanmerkelijk toeneemt, worden zij een plaag voor het land.


</p>
<div class="figure"><img border="0" src="images/p1345.jpg" alt="Haas (Lepus vulgaris). &#8533; v.d. ware grootte." width="720" height="673"><p class="figureHead"><span class="letterspaced">Haas</span> (<i>Lepus vulgaris</i>). &#8533; v.d. ware grootte.
</p>
</div><p>


</p>
<p>De leden van het geslacht <span class="letterspaced">Haas</span> (<i>Lepus</i>) onderscheiden zich door ooren, die bijna zoo lang zijn als de kop, door de kortheid van den duim der voorvoeten, de groote
lengte der achterpooten (bijna het dubbele van die der voorpooten), het opwaarts gerichte staartstompje, en de 6 kiezen in
elke bovenkaakshelft (in de onderkaak zijn er 5 aan elke zijde).

</p>
<p>&#8220;Lampe&#8221;, de <span class="letterspaced">Gewone Haas</span>, een stevig Knaagdier van 75 cM. totale lengte, waarvan slechts 8 cM. op den staart komen, en 30 cM. hoogte, is een van de
beide bij ons inheemsche vertegenwoordigers van het Hazengeslacht. Hij bereikt een gewicht van 3&frac12;, 4, 5, soms van 6 KG., in
zeldzame gevallen wordt een oud mannetje 7 of 8, ja zelfs 9 KG. zwaar. De afwijkingen van grootte en kleur, die men bij onze
Hazen opmerkt, en die samengaan met het verschil in smaak van hun vleesch, zijn een gevolg van de ongelijkheid van de gronden,
waarop zij leven, en van het voedsel, dat zij er vinden. Zoo wordt b.v. de &#8220;Steenhaas,&#8221; die iets kleiner, lichter van kleur
en volgens de fijnproevers lekkerder is dan de haas van de kleistreken, vooral op heidevelden aangetroffen. Ook spreekt men
van Heidehazen, Grasbuiken en Duinhazen. De vacht bestaat uit kort wolhaar en lang bovenhaar. Van haar kleur kan niet gemakkelijk
met weinige woorden een voor allen geldige beschrijving gegeven worden. In den regel is zij grijsachtig bruin, op den rug
donkerder en aan den buik wit, het uiteinde der ooren en het bovendeel van den korten staart zijn zwart, van onderen is de
staart wit, op de schouders en de zijden is de kleur bijna geheel ros. In den winter is de kleur altijd eenigszins anders
dan des zomers; ook vindt men vele kleurverscheidenheden: donkere, gevlekte en witte. In den regel is de kleur van den Haas
voortreffelijk geschikt om dit dier, als het op den grond rust, aan de blikken zijner vijanden te onttrekken.

</p>
<p>De (of, zooals de jager gewoonlijk zegt, &#8220;het&#8221;) Haas draagt al naar geslacht en leeftijd verschillende namen (die voor &#8217;t
meerendeel ook op het Konijn toepasselijk zijn). Het mannetje heet &#8220;rammelaar,&#8221; het wijfje &#8220;moerhaas&#8221; of &#8220;voedster&#8221;<span id="d0e3060" class="corr" title="Bron: ">.</span> (Bij de Marters, Bunzingen en Wezels, en ook wel bij het Konijn, spreekt men van &#8220;ram&#8221; of &#8220;voedster&#8221;.) &#8220;Halfwassen&#8221; is het
jonge wild, wanneer het ongeveer de helft van zijn wasdom heeft bewerkt. &#8220;Drieling&#8221; noemt men &#8220;het&#8221; Haas, dat voor drie vierde
volwassen is. De ooren heeten, volgens de &#8220;jachtmatige&#8221; spreekwijze &#8220;lepels&#8221;, de oogen &#8220;spiegels&#8221;, de kop &#8220;bol&#8221;, de pooten
&#8220;voorloopers&#8221; en &#8220;achterloopers&#8221;, de achterbouten of dijen &#8220;kussens&#8221;; het haar wordt &#8220;wol&#8221;, de staart &#8220;pluim&#8221;, de huid &#8220;vel&#8221;
genoemd. Voorts zijn ook de volgende termen van belang; &#8220;Het&#8221; Haas en ook het overige &#8220;loopend&#8221; (viervoetig) wild is aan &#8217;t
&#8220;laveien&#8221;, als het uitgegaan is om &#8220;lavei&#8221; (voedsel) te zoeken; het &#8220;drukt&#8221; zich, als het zich op den grond verbergt om niet
door den jager opgemerkt te worden. Het &#8220;breekt uit&#8221; naar &#8221;&#8217;t veld&#8221; <a id="d0e3063"></a><span class="pagenum">[<a href="#d0e3063">346</a>]</span>om te &#8220;laveien&#8221; en &#8220;vaart in&#8221; &#8220;het hout&#8221;, als het de omgekeerde richting volgt om te gaan rusten; het volgt daarbij zijne
&#8220;passen&#8221; of &#8220;wissels&#8221;; het &#8220;vaart in&#8221; het &#8220;leger&#8221; wanneer het zich begeeft naar de ondiepe uitholling van den bodem, waarin
het over dag slaapt; het verlaten van het &#8220;leger&#8221; heet &#8220;uitvaren&#8221;; door de Honden wordt het genoodzaakt het bosch te &#8220;ruimen&#8221;.
De jager zal het dier &#8220;naoogen&#8221; (&#8220;nawaren&#8221;). In het veld, &#8220;waar het zich drukte,&#8221; wordt het door den Hond &#8220;opgestooten&#8221;, of
&#8220;opgedaan&#8221;, d.w.z. het &#8220;rijst&#8221; bij nadering van den Hond (of van den jager), wordt doodelijk getroffen door een &#8220;bladschot&#8221;
(d.i. van ter zijde in het schouderblad, in het voorste gedeelte van den romp), maar niet onmiddellijk neergeveld door een
&#8220;weidewond&#8221; (in de onedele of onderbuiksingewanden); men ziet het &#8220;zweet&#8221; (bloed); het dier &#8220;klaagt&#8221; (kermt), &#8220;sneuvelt&#8221;,
dikwijls na vooraf &#8220;genekt&#8221; te zijn (wanneer men &#8220;het&#8221; bij de &#8220;achterloopers&#8221; opgenomen Haas of Konijn doodt door een slag
met den kant van de rechterhand in den nek), wordt &#8220;ontweid&#8221; (van ingewanden ontdaan), &#8220;afgehaald&#8221; (gevild)<span id="d0e3065" class="corr" title="Bron: &#8221;"></span> enz.

</p>
<p>Geheel Middel-Europa en een klein deel van westelijk Azi&euml; vormen het vaderland van onzen Haas. In het zuiden wordt hij vervangen
door een soort van iets geringere grootte en meer rosse kleur, den Haas van &#8217;t Middellandsche-zee-gebied, op de hoogste gedeelten
der Alpen en in het hooge noorden door den Sneeuwhaas. De Alpenhaas en de Sneeuwhaas zijn misschien verschillende soorten,
hoewel zij onderling veel overeenkomst vertoonen. Onze Haas bereikt de noordelijkste grens van zijn verbreidingsgebied in
Schotland, in &#8217;t zuiden van Zweden, in Noord-Rusland (op ongeveer 65 &agrave; 70&deg; N.B.), de zuidelijkste grens in &#8217;t zuiden van Frankrijk
en in &#8217;t Noorden van Itali&euml;. In Siberi&euml; werd hij nog niet aangetroffen. Binnen het genoemde gebied komt hij, zooals licht
te begrijpen is, niet overal even veelvuldig voor. Hoewel de beperking van het aantal Hazen door de jacht, wegens de zeer
verschillende wijzen, waarop de jacht wordt uitgeoefend, zeer ongelijkmatig geschiedt, spreekt het wel van zelf, dat deze
dieren zich bij voorkeur ophouden in de vruchtbaarste gewesten, vooral in vlakten waar landbouw en veeteelt bloeien en waar
bovendien geen gebrek is aan schuilplaatsen, b.v. struiken en kreupelhout. In gewesten, die grootendeels met bosschen bedekt
zijn, komen zij minder overvloedig voor; in uitgestrekte wouden zijn zij betrekkelijk zeldzaam. Een golvend, heuvelachtig
terrein vermijden zij niet geheel; hoogere bergstreken zijn echter arm aan Hazen. Hoewel zij in den Kaukasus nog voorkomen
op 2000 M. en in de Alpen op 1600 M. hoogte, worden zij toch in het Beiersche Oberland reeds op 1000 M. hoogte slechts bij
uitzondering aangetroffen; boven deze grens worden zij al spoedig vervangen door den Sneeuwhaas. Duidelijk geeft de Gewone
Haas aan gematigde gewesten de voorkeur boven die, waar een ruw klimaat heerscht. Omdat hij van de warmte houdt, vestigt hij
zich het liefst in velden, die onder den wind liggen en tegen de koudste winden beschut zijn. De pogingen die men gedaan heeft,
om hem in noordelijker gewesten inheemsch te doen worden, zijn mislukt. Oude rammelaars zijn minder kieskeurig, wat hun woonplaats
betreft, dan voedsters en jonge Hazen; gene maken zich dikwijls een leger in het struikgewas, in rietvelden en in hoog gelegen,
boschachtige bergstreken; terwijl de andere bij de keuze van hun leger altijd zeer zorgvuldig te werk gaan.

</p>
<p>Over het algemeen is de Haas meer nachtdier dan dagdier, hoewel men hem op heldere zomerdagen &#8217;s avonds reeds v&oacute;&oacute;r zonsondergang
en &#8217;s morgens nog na zonsopgang in het veld ziet rondzwerven. Hoogst ongaarne verlaat hij de plaats waar hij geboren en getogen
is. De jongen zijn gehecht aan de plek, waar zij het eerste levenslicht hebben aanschouwd; in het oude leger vertoeven zij
ook op lateren leeftijd nog gaarne. Een der wijfjes-jongen vestigt zich daar veelal, maar heeft bovendien nog een paar andere
nesten. De Haas heeft altijd meer dan &eacute;&eacute;n leger; wordt hij in &#8217;t eene ontdekt dan trekt hij naar een ander. Na den dood van
de voedster; die het ouderlijk leger bewoonde, wordt deze schuilplaats al zeer spoedig, soms reeds den volgenden dag, door
een anderen jongen moerhaas ingenomen, die er vermoedelijk insgelijks geboren is. Een natuurdrift schijnt de wijfjes aan deze
plek te binden. Door allerlei tegenspoeden, gebrek aan voedsel, vervolging enz. worden zij dikwijls gedwongen ver van haar
leger rond te zwerven; zij keeren er echter in terug, als de paartijd nadert. De rammelaar schijnt minder gehecht te zijn
aan den geboortegrond, doch ook hij zoekt dezen in den herfst weer op. Dit geschiedt steeds, als de rust van den Haas niet
of niet te veel verstoord wordt; voor een te lang aanhoudende vervolging neemt hij voor goed de wijk naar andere oorden.

</p>
<p>De neiging van de Hazen om steeds terug te keeren naar de woonplaats hunner voorouders en dezer eigenaardige levenswijze aan
te nemen, geeft aanleiding tot het onderscheiden van verscheidenheden, die door woonplaats en gewoonten van elkander verschillen.
Zoo spreekt men o.a. van Veldhazen, Boschhazen, Woudhazen en Berghazen. De &#8220;Veldhaas&#8221; houdt zich meestal in &#8217;t bouwland op
en verschuilt zich bij droog en stil weder onder de te velde staande, groeiende of reeds verdroogde gewassen. Als &#8217;t regent,
verlaten zij echter dit leger en zoeken, daar zij den regen boven den drop verkiezen, hun toevlucht op het opene, kale land.
Daar de jager ze hier gemakkelijker kan vinden zal de jacht gedurende het regenachtige weer, dat meestal tegen het einde van
den jachttijd invalt, niet zelden gelukkig zijn. Als de oogst op den door den Haas bewoonden akker aanvangt, begeeft hij zich
naar andere plaatsen, waar graan, rapen, kool of dergelijke planten verbouwd worden. Hij eet klaver, jonge graangewassen,
distels, kool en koolzaad; gele of roode wortelen, die hij met de pooten loswoelt, zijn voor hem een lekkernij; ook allerlei
wilde planten in het bouwland en in de venen eet hij met smaak. Zijn lievelingskost schijnt echter peterselie te zijn. In
het laatste gedeelte van den herfst vestigt hij zich bij voorkeur in een braak liggend land, dat reeds eenigen tijd geleden
werd omgeploegd, of op een niet al te vochtigen, met biezen begroeiden grond of op een koolzaadakker. Het winterkoren en het
winterkoolzaad maken nu zijn hoofdvoedsel uit. Zoolang er weinig of geen sneeuw ligt, verandert hij niet van leger. &#8217;s Nachts
bezoekt hij de tuinen, waar hij kool kan vinden. Wanneer er veel sneeuw valt, laat hij zich in zijn leger insneeuwen, maar
gaat, zoodra de bui ophoudt, in de buurt van de klaverakkers wonen. Zoodra er een ijskorst over de sneeuw komt, vangt voor
hem een moeilijk tijdperk aan; hoe minder voedsel hij op de akkers vindt, des te meer schade zal hij aanrichten in de tuinen
en boomkweekerijen. De schors van de meeste jonge boomen, vooral die van den acacia en van zeer jonge berken, is hem dan even
welkom als de roode kool. Als de sneeuw door den dooi afneemt of geheel verdwijnt, keert de Haas naar het winterkoren terug,
dat hem als voedsel dient, totdat het in de lente opnieuw begint te groeien. Kort <a id="d0e3073"></a><span class="pagenum">[<a href="#d0e3073">347</a>]</span>v&oacute;&oacute;r zonsondergang (na een warmen regen nog iets vroeger) begeeft hij zich naar het zomerkoren. Ook hiervan maakt hij geen
gebruik meer, zoodra de planten ouder geworden zijn; hij blijft echter in het jonge graan liggen en bezoekt &#8217;s avonds de akkers,
waarop de kool sinds kort werd overgeplant, de rapenvelden enz.

</p>
<p>De &#8220;Boschhaas&#8221; begeeft zich alleen &#8217;s avonds naar het veld en keert &#8217;s morgens met het aanbreken van den dag of kort na zonsopgang
weder in &#8217;t bosch terug. Gedurende den zomer echter houdt hij zich soms ook wel over dag in het hooge koorn op, of, als het
regent, op ongebroken of omgeploegd braakland. In den herfst, als de struiken hunne bladeren laten vallen, verlaat hij het
bosch geheel, daar het vallen der bladen hem angstig maakt; in den winter trekt hij zich in het donkere deel van &#8217;t bosch
terug; zoodra de dooi invalt, komt hij weder in het minder dichte gedeelte. De eigenlijke &#8220;Woudhaas&#8221; vertoeft gedurende het
zachte en groeizame jaargetijde in den woudzoom; hij begeeft zich van hier des avonds naar de velden, wanneer op de weiden
in het woud niet genoeg voedsel te vinden is. Bij felle vorst zoekt hij de duistere gedeelten van het woud op en dringt er
steeds dieper in door, zonder zich om het afvallen der bladen te bekommeren.&#8212;De Berghaas vaart zoo goed bij het gebruik van
de geurige kruiden, die in de nabijheid van zijn verblijfplaats groeien, dat hij, als er akkers in de nabijheid zijn, deze
alleen uit lust tot snoepen bezoekt.

</p>
<p>&#8220;Buiten den paartijd,&#8221; zegt <span class="smallcaps">Dietrich aus dem Winckell</span>, &#8220;brengt de Haas den geheelen dag slapend of sluimerend in zijn leger door. Nooit gaat hij regelrecht op de plaats af, waar
hij een oud leger weet of een nieuw wil maken, maar loopt eerst een eind voorbij de plaats waar hij rusten wil, keert terug,
doet weer eenige sprongen te veel, dan weer een sprong zijwaarts en herhaalt dezen voorzorgsmaatregel eenige malen, tot hij
eindelijk met een flinken sprong op de plaats aanlandt, waar hij blijven wil. Bij het maken van zijn leger graaft hij in &#8217;t
vrije veld een ongeveer 5 &agrave; 8 cM. diepe uitholling in den grond, die daar, waar het achterste deel van &#8217;t lichaam moet liggen,
een weinig gewelfd is; deze kuil is lang en breed genoeg om te maken dat er van het bovenste deel van den rug slechts zeer
weinig te zien komt, als het dier in het leger de voorpooten uitstrekt, hierop den kop met de op den rug neerliggende ooren
laat rusten en de achterpooten onder het lichaam samentrekt. Deze schuilplaats beschut den Haas gedurende het zachte jaargetijde
tamelijk goed tegen storm en regen. In den winter holt hij het leger gewoonlijk zoover uit, dat er niets dan een klein zwartachtig
grijs plekje van zichtbaar blijft. In den zomer keert hij den kop naar &#8217;t noorden, in den winter naar &#8217;t zuiden, bij stormachtig
weer echter zoo, dat hij den wind achter zich heeft.

</p>
<p>&#8220;Het is, alsof de natuur den Haas door opgewektheid, snelheid en sluwheid heeft trachten schadeloos te stellen voor de hem
aangeboren vreesachtigheid en schuwheid. Als hij de een of andere gelegenheid heeft gevonden om onder bescherming van de duisternis
zijn zeer goede eetlust te bevredigen, en het weder niet al te ongunstig is, zal er bijna geen morgen voorbijgaan, zonder
dat hij zich onmiddellijk na zonsopgang op droge, vooral op zandige plaatsen met zijne soortgenooten of in zijn eentje met
lichaamsoefeningen vermaakt. Door grappige sprongen, door in een kring rond te loopen en zich over den grond te wentelen toont
hij zijn vroolijke gemoedsstemming; soms is hij zoozeer in dit spel verdiept, dat hij zijn ergsten vijand, den Vos, niet opmerkt.
Een oude Haas laat zich niet zoo gemakkelijk beetnemen, en weet, als hij gezond en niet vermoeid is, in den regel aan de vervolging
van zijn aartsvijand te ontkomen. Hij tracht dan door &#8216;haken te slaan&#8217; (door zijsprongen en wendingen), een list, die hij
meesterlijk ten uitvoer brengt, zijn vijand te foppen. Alleen wanneer hij voor snelle Windhonden vlucht, tracht hij een anderen
Haas vooruit te schieten om zich in diens leger &#8216;te drukken&#8217;, waarna hij den uit zijn woning verdreven kameraad koelbloedig
aan de vervolging prijs geeft. Ook begeeft hij zich dan wel te midden van een kudde vee of dringt in het eerste het beste
rietbosch door; ingeval van nood zwemt hij over een tamelijk breed water. Nooit echter waagt hij het weerstand te bieden aan
een levend wezen van een andere soort, en alleen als de ijverzucht hem prikkelt, geraakt hij in strijd met zijns gelijken.
Soms komt het voor, dat een denkbeeldig of werkelijk bestaand gevaar hem zoozeer verrast en van zinnen brengt, dat hij ieder
middel tot redding verzuimt, in de grootste angst heen en weer loopt, of zelfs op jammerlijke wijze begint te klagen.&#8221;

</p>
<p>Over &#8217;t algemeen is hij voor onbekende voorwerpen buitengewoon schuw, hij mijdt daarom zorgvuldig alle in &#8217;t veld geplaatste
&#8220;hazenverschrikkers&#8221;. Het komt echter ook wel voor, dat oude, volleerde Hazen buitengewoon driest zijn, zich niet eens door
Honden laten verdrijven en, zoodra zij bemerken, dat deze opgesloten zijn of vast liggen, met onvergelijkelijke onbeschaamdheid
in den tuin komen om als &#8217;t ware onder de oogen van de Honden hunne rooverijen te plegen. <span class="smallcaps">Lenz</span> heeft meermalen gezien, dat Hazen zoo dicht onder zijn venster en naast de vastliggende Honden langs gingen, dat het schuim
uit den bek van de ten hoogste vertoornde Honden hen op de vacht spatte.

</p>
<p>De snelvoetigheid van den Haas is grootendeels hieraan te danken, dat zijne achterpooten langer zijn dan zijne voorpooten.
Om dezelfde reden kan hij beter bij een helling op dan er af rennen. Als hij geen haast heeft, maakt hij veel korter sprongen
dan wanneer hij zich er op toelegt om snel vooruit te komen. Bij het vluchten gaat hij dikwijls zonder bijzondere reden op
eenigen afstand van zijn leger opzitten als een Hond; als hij de hem najagende Honden een eind weegs v&oacute;&oacute;r is, gaat hij op
de geheel gestrekte achterpooten staan, doet zoo een paar schreden vooruit en draait zich om en om.

</p>
<p>Gewoonlijk maakt hij alleen dan geluid, als hij zich in gevaar bevindt. Dit geschreeuw gelijkt op dat van kleine kinderen
en wordt &#8220;klagen&#8221; genoemd.

</p>
<p>Onder de zinnen van den Haas is, gelijk men reeds uit de groote ooren kan opmaken, het gehoor het best ontwikkeld; de reuk
is behoorlijk goed; het gezicht echter tamelijk zwak. Zijne meest in &#8217;t oog vallende eigenschappen zijn buitengewone voorzichtigheid
en oplettendheid. Het zwakste geluid in zijn nabijheid, het suizen van den wind, die door de bladen speelt, het ritselen van
een blad, zijn voldoende om hem, als hij slaapt, te wekken en scherp te doen opletten. Een bij hem langs sluipende Hagedis
of het gekwaak van een Kikvorsch kan hem uit zijn leger verjagen, en zelfs als hij in vollen ren is, kan men hem door gefluit,
dat niet eens krachtig behoeft te zijn, doen stilstaan. Ten onrechte noemt men hem zachtaardig. <span class="smallcaps">Dietrich aus dem Winkell</span> zegt zelfs, dat de leelijkste eigenschap van den Haas zijn boosaardigheid is, al openbaart hij deze niet door krabben en
bijten: de <a id="d0e3098"></a><span class="pagenum">[<a href="#d0e3098">348</a>]</span>moerhaas geeft er de duidelijkste bewijzen van door de geringe zorg, die zij voor haar kroost draagt; de Rammelaar mishandelt
de jonge haasjes dikwijls op afkeerwekkende wijze.

</p>
<p>De bronsttijd begint na strenge winters in &#8217;t begin van Maart, bij zachtere weersgesteldheid reeds in het laatst van Februari
(of vroeger; soms reeds in het begin van deze maand of zelfs in Januari) over &#8217;t algemeen des te eerder, naarmate de Haas
meer voedsel kan vinden. Alle Hazen zijn dan buitengewoon onrustig. De ijverzucht verbittert ook het gemoed van den Haas en
geeft aanleiding tot gevechten, die voor den toeschouwer hoogst vermakelijk zijn. Twee, drie of meer rammelaars komen bijeen,
rennen op elkander af, loopen terug, richten neergehurkt het lichaam omhoog en verheffen zich op de achterpooten, vliegen
elkander opnieuw aan en deelen oorvijgen uit, zoodat de wol in &#8217;t rond stuift, totdat eindelijk de sterkste zijne tegenstanders
het veld doet ruimen. Geloofwaardige jagers verzekeren, dat deze gevechten tusschen verliefde Hazen, hoe onschuldig zij ook
schijnen, soms toch zware verwondingen ten gevolge hebben; niet zelden treffen zij op hun jachtveld blinde Hazen aan, die
bij een minnestrijd aan de oogen verwond werden. De afgekrabde wol, die op de kampplaatsen verspreid ligt, is voor den jager
een teeken, dat de bronsttijd werkelijk aangevangen is; in jaren met buitengewoon zacht weer zal iedere dierenvriend zich
wel wachten na dit tijdstip nog op de hazenjacht te gaan.

</p>
<p>De moerhaas blijft ongeveer dertig dagen drachtig. Volgens <span class="smallcaps">Altum</span> heeft men wel eens in Januari jonge Hazen gevonden. Gewoonlijk echter heeft de eerste worp plaats tusschen het midden en
het einde van Maart, de vierde en laatste in Augustus. De eerste maal brengt het wijfje minstens &eacute;&eacute;n of twee, de tweede maal
drie &agrave; vijf, de derde maal drie en de vierde maal &eacute;&eacute;n of twee jongen ter wereld. Hoogst zelden en slechts in een zeer gunstig
jaar werpt een Haas vijfmaal jongen. De geboorteplaats van de jongen bestaat uit een hoogst eenvoudige uitholling van den
bodem op een stille plaats van het bosch of van akker; veelal een droge, met gras begroeide of met ruigte omzette plek, waarin
de moerhaas strooi of andere doode planten brengt, soms kiest zij het bloote, kale veld voor kraambed uit, als haar de tijd
ontbroken heeft een betere schuilplaats te zoeken. De jongen komen met geopende oogen ter wereld; de ooren hangen aanvankelijk
neer, doch richten zich weldra op; in alle opzichten is het bij de geboorte al zeer ontwikkeld. Vele jagers hebben gezien,
dat de jonge Hazen onmiddellijk na de geboorte zichzelf moesten drogen en reinigen. Zeker is het, dat de moeder slechts gedurende
de eerste vijf of zes dagen bij hare kinderen blijft, en ze daarna, met het oog op een nieuwe vrijage, aan hun lot overlaat.
Slechts nu en dan komt zij weer terug op de plaats waar de jongen geboren werden, lokt ze bijeen door een eigenaardig geklepper
met de ooren en laat ze zuigen, waarschijnlijk slechts om bevrijd te worden van de voor haar lastige melk en niet uit echte
moederliefde. Bij het naderen van een vijand verlaat zij haar kroost in den regel, hoewel, er ook gevallen bekend zijn, dat
oude voedsters haar kroost tegen kleine Roofvogels en Raven verdedigd hebben. Over &#8217;t algemeen is het aan de liefdeloosheid
van de moeder te wijten, dat er zoo weinige jongen in &#8217;t leven blijven. Die van den eersten worp bezwijken in den regel door
de koude. Indien er al een het zwakke leven behoudt, wordt het door gevaren van allerlei aard bedreigd, zelfs staat het aan
de mishandelingen van zijn vader bloot. Het gedrag van den rammelaar ten opzichte van de jonge Hazen is werkelijk slecht;
waar hij kan, kwelt hij ze dood. &#8220;Ik hoorde eens,&#8221; zegt <span class="smallcaps">Dietrich aus dem Winckell</span>, &#8220;een jongen Haas schreeuwen, en meende, daar het geluid van uit de nabijheid van het dorp kwam, dat het dier zich in de
klauwen van een Kat bevond; om dezen roover met een schot te beloonen, kwam ik nader. In plaats van een Kat, zag ik echter
v&oacute;&oacute;r het haasje een rammelaar zitten, die het jonge dier met de beide voorpooten links en rechts zoo hevig om den kop sloeg,
dat het er reeds suf van geworden was. Het oude dier moest zijn boosaardigheid met het leven boeten.&#8221;

</p>
<p>Bij geen ander in &#8217;t wild levend dier heeft men zooveel misgeboorten opgemerkt, als bij de Hazen. Exemplaren, die twee koppen
of althans een dubbele tong hebben, of met buiten den bek uitstekende tanden voorzien zijn, komen niet zelden voor.

</p>
<p>De jonge Hazen verlaten ongaarne de streek, waarin zij het eerste levenslicht aanschouwden. Zij verwijderen zich niet ver
van elkander, hoewel ieder zich een eigen leger graaft. Des avonds gaan zij gezamenlijk voedsel zoeken, des morgens gaan zij
gemeenschappelijk naar hun slaapplaats terug; zoo leven zij vroolijk voort, tot zij halfwassen zijn. Dan scheiden zij zich
van elkander. Na 15 maanden zijn zij volwassen, maar reeds in het eerste levensjaar, (op een leeftijd van vijf maanden) voor
de voortplanting geschikt. Zeven of acht jaren is waarschijnlijk de langste levensduur, die de Haas bij ons bereikt; er zijn
echter voorbeelden bekend van Hazen, die nog gedurende langeren tijd aan alle vervolgingen ontkwamen, en toch niet door ouderdomsverzwakking
het leven verloren. In het eerste vierde deel van deze eeuw was in mijn geboortestreek een rammelaar berucht onder de jagers;
mijn vader kende hem al sedert 8 jaren. Steeds was het den leepert gelukt alle gevaren te trotseeren; gedurende een zeer strengen
winter werd hij echter door mijn vader op den &#8220;aanstand&#8221; geschoten. Toen hij gewogen werd, bleek het, dat hij een gewicht
van 9 KG. had.

</p>
<p>&#8220;Het leven van dit Knaagdier,&#8221; zegt <span class="smallcaps">Adolf M&uuml;ller</span>, &#8220;is een nagenoeg onafgebroken aaneenschakeling van vervolging, nood en lijden; deze worden wel is waar op den voet <span id="d0e3119" class="corr" title="Bron: gevold">gevolgd</span> door het zusterenpaar waakzaamheid en voorzichtigheid, maar zijn vergezeld door een kind dat hare begeleidsters verreweg
over &#8217;t hoofd gegroeid is, en minder medelijden dan spotlust wekt, n.l. door de algemeen bekende angstvalligheid van den Haas.
Verklaarbaar is dit, daar de legerscharen onze inheemsche roovers&#8212;Zoogdieren, zoowel als Vogels,&#8212;tal van spionnen, verspieders,
struikroovers en moordenaars op den vreedzamen en weerloozen planteneter afzenden, om het stille Eden van zijne velden en
bosschen in een schouwtooneel van verdrukking en dood te veranderen; bovendien jaagt een geheele trits van Jachthonden, van
den krompootigen, langzamen Dashond, tot den hoogpootigen, slanken, in snelheid met den storm wedijverenden Windhond, den
snelsten renner der velden en bosschen na, tot hij van uitputting bezwijkt. En zij, die aan de volharding en de vlugheid van
den Hond ontkomen,&#8212;ondanks het speurvermogen, de list en de moordzucht der Roofdieren, hun leven hebben kunnen behouden,&#8212;gespaard
blijven in weerwil van de soms levensgevaarlijke temperatuurswisselingen, stormen en onweders,&#8212;worden nog voortdurend bedreigd
door de middelen, die de mensch heeft uitgedacht om hen te dooden. De mensch, sluwer en wreeder dan eenig Roofdier, sluipt
bij nacht en ontijd in het woud, en legt in de pas van den Haas den strik van koperdraad, waarin <a id="d0e3122"></a><span class="pagenum">[<a href="#d0e3122">349</a>]</span>het onschuldige dier met den kop geraakt, en waardoor het geworgd wordt. Dit doet evenwel alleen de strooper, niet de echte
jager.&#8221;

</p>
<p>Van het &#8220;hazenstrikken&#8221; geeft Dr. <span class="smallcaps">G. A<span id="d0e3128" class="corr" title="Bron: ">.</span> Venema</span> de volgende beschrijving: &#8220;Bestraalt de maan met hare zachte lichtstralen de landstreek, dan verschuilt de Haas zich, als
hij van zijne nachtelijke wandelingen uitrust, op plaatsen, waar het oog van zijn vijand hem moeielijk ontdekt; bij donkere
maan waant hij zich meer veilig, en opene, onbeschutte plaatsen kiest hij voor zijn leger uit. Ook is de Haas bij maneschijn
voorzichtiger; hij loopt minder snel, en dikwijls ziet hij, opgericht op de achterste pooten, angstig den omtrek rond, of
hij iets ontdekt, dat voor hem gevaarlijk zou kunnen zijn. Bij duisteren hemel is zijn loop sneller, maar toch alleen, wanneer
het pad zoo open is, dat zijn oog zich boven de omringende planten of den grond verheft. Gaat het pad naar boven, dan richt
de Haas zich op het hoogste punt op, om het veld te verkennen; de helling op- en afwaarts springt hij door, maar bij iedere
plant of struik, bij iedere oneffenheid in het pad, bij ieder kluitje, dat hij vindt, blikt hij wantrouwend rond, alsof hij
een vijand waant te zien of te ontmoeten. Als de strooper hem dus in den koperen strik wil vangen, zet hij dezen bij duistere
maan over het pad, waar het effen en ten minste zoo hoog als de omliggende grond is. Loopt het pad over heuvels, hij wacht
zich, den strik op de hoogte te plaatsen, waar de Haas stil staat, of in de helling of den oploop, dien deze doorspringt.
Maar hij plaatst hem in de laagte, waar de Haas snel doorrent, echter alleen als geen struiken of andere planten dezen het
vrije uitzicht kunnen belemmeren, en wanneer zich geen kluiten of oneffenheden in het pad bevinden, waar de voorzichtigheid
hem zou voorschrijven, zijn loop te vertragen, en, nu en dan stil staande, zich te overtuigen, of zijn leven, dat hij zoo
lief heeft, met gevaar zou worden bedreigd. Ook daar, waar het pad bochtig is, beteugelt de Haas zijn snelheid, en een strik
zou hem daar niet vangen. Is het buiig, dan loopt de Haas niet veel, en altijd, door ieder geluid, dat de heen en weer bewegende
planten maken, beangst, is hij voorzichtig en behoedzaam; veelal houdt hij zich dan meer in het leger. Bij duistere maan,
als het niet waait en de sterren helder schijnen, loopt de Haas sneller, en de strooper rekent op een betere vangst<span id="d0e3132" class="corr" title="Bron: ">.</span> Is het veld met sneeuw bedekt, dan is hij nog zekerder, om bij duistere maan den Haas in den strik te vangen. De honger drijft
het dier tot meerdere en grootere reizen aan, want het voedsel is moeilijker te vinden. Jaagt de wind de sneeuw hier en daar
hoog op, dan kiest de Haas wel eens een leger, dat met sneeuw bedekt is. Hij graaft dan door de sneeuw heen, van den wal van
een sloot of laagte af een lange gang, aan het einde waarvan hij zich neervlijt. Bij zijn kop graaft hij de sneeuw tot een
paar palm dikte door, zoodat zijn ademhaling niet wordt belemmerd. Aldra komt door de warmte een zeer kleine, geel omkleurde
opening in de sneeuw, waardoor de frissche buitenlucht tot hem doordringt, en waardoor de warmere, uitgeademde lucht ontwijkt.&#8221;
&#8220;Veel sneeuw is voor de Hazen zeer te vreezen; daar zij, evenals alle andere dieren, betreden paden verkiezen boven ongebaande
velden, huppelen zij bij hunne nachtelijke wandelingen het eens betreden paadje velen malen door, om in den strik, dien de
sluwe strooper uitspant, of door het schot van een op hen wachtenden wilddief, hun leven jammerlijk te eindigen.&#8221;

</p>
<p>Over de verschillende, al of niet jachtmatige wijzen van hazenvangst, zijn tal van boeken geschreven; het is mijn bedoeling
niet hierover nader uit te wijden. Naar mijn smaak verschaffen het &#8220;zoeken&#8221; en de &#8220;aanstand&#8221; den jager het meeste genoegen.
De hazenjacht met Windhonden, hoewel buitengewoon opwekkend, bederft het jachtveld. Drijf- en klopjachten, hoe genoegelijk
ook in niet te sterk bevolkte districten, waar veel Hazen zijn, ontaarden in een echte slachterij; het &#8220;zoeken&#8221; en de &#8220;aanstand&#8221;
daarentegen houden den jager voortdurend in spanning; hierbij speelt hij de waardigste rol. Bij het zoeken van den Haas is
hij in de gelegenheid, om zich een ervaren jager te toonen. Op den &#8220;aanstand&#8221; valt voor hem veel te leeren, omdat hij dan
allerlei dieren, de Hazen niet alleen, als &#8217;t ware nog in hun kamerjapon ontmoet, en waarnemen kan, hoe zij handelen, als
zij nog volkomen rustig en zorgeloos zijn. Menig jager geeft aan den &#8220;aanstand&#8221; in &#8217;t woud de voorkeur boven iedere andere
jachtwijze; trouw staat hem hierbij een liefelijke gezellin, de hoop, ter zijde. Tot den &#8220;aanstand&#8221; reken ik ook het &#8220;verlappen,&#8221;
een wijze van jagen, die niet algemeen bekend is, en waarvan ik daarom nog wel een beschrijving dien te geven:

</p>
<p>Onze angstvallige vriend Lampe ziet, zooals reeds opgemerkt werd, in ieder hem onbekend voorwerp een reden om verschrikt te
zijn, en op deze eigenaardigheid berust het snoode plan, dat de arglistige mensch heeft uitgedacht, om hem te verschalken.
In het stille middernachtelijk uur, als de Haas zich uit het bosch naar het veld heeft begeven om lekker te smullen, sluipen
zij, die de deuren van den herberg, waar hij den dag doorbrengt, willen sluiten, in dezelfde richting voort. Drie of vier
mannen dragen groote pakken, die bij nader onderzoek rollen stevig bindgaren blijken te zijn, waaraan op bepaalde afstanden
twee vederen of desnoods witte lapjes verbonden zijn. Dit zijn de &#8220;lappen&#8221; gelijk de jager ze noemt. Men begint nu op een
zekeren afstand van den woudzoom deze verschrikkingsmiddelen te plaatsen. Met kleine tusschenruimten worden dunne paaltjes
in den grond gestoken volgens een kring, die de akkers omgeeft, en hieraan de &#8220;lappen&#8221; bevestigd, die ongeveer een halve meter
boven den grond moeten zweven. Zoodoende wordt den Haas de terugtocht naar het bosch versperd. Het jachtgezelschap begeeft
zich vroegtijdig op weg, daar het geruimen tijd voor het aanbreken van den dag ter bestemder plaatse moet zijn. Zoo stil mogelijk
bewandelt het den daarheen leidenden weg. De eigenaar van de jacht <span id="d0e3139" class="corr" title="Bron: plaats">plaatst</span> de eene jager hier, de andere daar op de beste uitwegen; het aantal jagers in zijn nabijheid wordt allengs kleiner. Eindelijk
is de omsingeling tot stand gekomen, iedere jager heeft de best mogelijke hinderlaag gekozen en wacht met gespannen aandacht
de gebeurtenissen af, die nu komen zullen.

</p>
<p>Bij het eerste krieken van den dag maken de Hazen zich op, om van de akkers naar het bosch terug te keeren. Onbezorgd bewandelen
zij het hun welbekende pad. Deze en gene haalt zijn zeer gewone grappen uit. Alles in de omgeving is doodstil, hoogstens wordt
hier en daar geschreeuw van een kraai vernomen. In het oosten wordt de benedenste rand van het hemelgewelf door de opgaande
zon rood gekleurd. Nader en nader bij de gevaarlijke lijn komt Lampe: daar valt hem de reeks van witte voorwerpen in &#8217;t oog!
Hij krijgt achterdocht, schrikt, steekt de ooren op en wendt eerst het eene, dan het andere naar verschillende zijden. Overal
blijft het stil. Nog een paar schreden gaat hij in dezelfde richting voort om <a id="d0e3144"></a><span class="pagenum">[<a href="#d0e3144">350</a>]</span>het vreemdsoortige schouwspel van dichter bij gade te slaan; maar dit strekt slechts om zijn argwaan te doen toenemen. Een
zeer zorgvuldig onderzoek schijnt hier noodzakelijk. E&eacute;n voor &eacute;&eacute;n deinzen de vreesachtige dieren vol ontzetting af, &#8220;slaan
een haak&#8221; en keeren langs den zooeven gevolgden weg naar den akker terug, om op een andere plaats hun geluk te beproeven.
Daar ginder is het echter niet beter gesteld dan op de plaats, die zij zooeven verlieten. Misschien zijn zij hier minder voorzichtig
geweest en hebben zij zich te veel blootgegeven; want plotseling schiet een vuurstraal uit het woud en wordt de stilte van
den morgen afgebroken door het gedonder van een schot. Door alle bergen wordt het geluid weerkaatst en de echo der bosschen
draagt het al verder en verder. Thans komt er leven in de brouwerij. Hier en daar knalt een schot, langs de geheele lijn wordt
gevuurd. Ten einde raad rennen de Hazen als dol in den tooverkring rond. De eene Haas deinst hier, de andere daar af, maar
daar alle tot hun ongeluk zooveel mogelijk de van ouds bekende paden volgen, komen zij steeds weer opnieuw den jager onder
het schot. Zoo duurt het moorden voort, totdat het klaarlichten dag geworden is. Want zoodra de dag herleeft, zijn alle Hazen
verdwenen, voor zoover zij door den dood gespaard zijn. Zij hebben zich te midden van het veld &#8220;gedrukt&#8221; en wachten hier kalmere
tijden af, niet vermoedend, dat in de middaguren het &#8220;verlappen&#8221; door de drijfjacht gevolgd zal worden. Ook in het bosch begint
nu beweging te komen; elke schutter verlaat zijn post, om het door hem geschoten wild te halen. De meesten vinden veel minder
Hazen, dan zij meenden te zullen vinden. Het kost moeite om in de schemering het dier behoorlijk in de vizierlijn te krijgen
en in den regel wordt er veel vaker mis geschoten dan geraakt.&#8212;

</p>
<p>Gevangen Hazen worden licht tam en nemen zonder bezwaar alle soorten van voedsel aan, dat men aan de Konijnen geeft; zij zijn
echter teer en aan groote sterfte onderhevig. Als men ze alleen hooi, brood, haver en water, maar nooit groen voer geeft,
blijven zij langer in leven. Jonge Hazen, die in &#8217;t hok van de oude gebracht zijn, worden in den regel doodgebeten. Hetzelfde
lot ondergaan de meeste andere zwakke dieren; in mijn hazenperk vond ik eens een doode, half opgevreten Rat. Met Guineesche
Biggetjes leven de Hazen in vrede; met Konijnen en Sneeuwhazen paren zij, waardoor bastaardvormen ontstaan&#8212;de zoogenaamde
<span class="letterspaced">Haaskon&#307;nen</span> of <span class="letterspaced">Leporiden</span>&#8212;, die zoowel bij paring onderling, als met dieren van de vaderlijke of moederlijke soort een vruchtbare nakomelingschap opleveren.
Verreweg de meeste van deze bastaarden hebben een Haas tot vader en een Konijn tot moeder. De jongen, welke ontstaan, wanneer
de wijfjes van dezen bastaardvorm met een Haas paren, zijn het voordeeligst. Van deze dieren heeft men reeds in vele opeenvolgende
geslachten de uitkomsten van de voortplanting nagegaan, en opgemerkt, dat hun vruchtbaarheid niet afnam. Het wijfje brengt
zesmaal per jaar telkens vijf &agrave; zes jongen ter wereld. Of zij, die zich met het fokken van deze dieren bezig houden, door
dit bedrijf voordeel behalen, moeten wij in &#8217;t midden laten. Hij, die al het voer, dat deze dieren krijgen, koopen moet en
toch nog winst verwacht van de leporiden-teelt, zal waarschijnlijk bedrogen uitkomen; terwijl dit bedrijf daarentegen in inrichtingen,
waar een groote hoeveelheid voor voedsel geschikt afval, wordt verkregen, waarschijnlijk winst kan opleveren. &#8220;Het zou kunnen
zijn,&#8221; zegt <span class="smallcaps">Ritzema Bos</span>, &#8220;dat mettertijd de leporidenteelt van eenig belang werd. Het vleesch toch van het tamme Konijn, dat om den geringen prijs,
waarvoor het verkrijgbaar kan worden gesteld, voor min gegoede menschen een geschikt voedsel zou kunnen zijn, valt in ons
land niet algemeen in den smaak. De witte kleur en de eenigszins zoetachtige smaak van &#8217;t vleesch schijnen daarvan de oorzaak
te zijn. Het vleesch van Leporiden nu schijnt veel van dat van Konijnen te verschillen, en meer tot dat van Hazen te naderen,
waarom het misschien meer kans zou kunnen hebben, eens onder de volksspijzen een plaats te erlangen. Het mist den eigenaardigen
zoetachtigen smaak van konijnenvleesch; bij sommige Leporiden is het wit van kleur; bij andere in rauwen toestand roodachtig,
gekookt donkergrijs.&#8221;&#8212;In sommige opzichten bestaat er verschil tusschen de Leporiden ouderling. Dikwijls vindt men in &eacute;&eacute;n
worp behalve jongen van den gewonen vorm ook zulke, die een eigenaardig zachte beharing vertoonen, afwijkend van de beharing
der beide ouders. Deze &#8220;langharige Leporiden,&#8221; hoewel verschillend in kleur, kwamen niet alleen overeen door de zachtheid
en lengte der afzonderlijke haren, maar bovenal ook door de kleur van den ondergrond der beharing, die bij alle wit was, terwijl
zij bij de gewone Leporiden een blauwgrijze tint vertoont. Bij gene kwam zij meer met die van Hazen, bij deze met die van
Konijnen overeen. Individu&euml;n van den eerstgenoemden vorm met elkander gepaard, brachten jongen voort, waarop steeds de eigenschappen
der vacht waren overge&euml;rfd, terwijl, zooals reeds gezegd werd, door paring van gewone Leporiden, zoowel haaskleurige als konijnharige
jongen (de laatste echter het meest) ontstonden. &#8220;Ledematen en staart van de gewone Leporide zijn langer dan die van het Konijn,
korter dan die van den Haas. Het oog is niet donkerbruin, zooals dat van &#8217;t Konijn, en evenmin bruingeel, zooals dat van den
Haas: het heeft een lichtbruine kleur, als die van afgevallen bladeren. De jongen openen sneller de oogen dan jonge Konijntjes,
terwijl zij ook eerder hun nest verlaten, en in &#8217;t hok rondloopen.&#8221; Vooral de ooren en de achterpooten zijn meer haasachtig.

</p>
<p>Jong gevangen Hazen geraken zoo aan den mensch gewoon, dat zij tot hem komen, als hij hen roept, uit zijn hand eten en ondanks
hun domheid kunstjes kunnen leeren verrichten. De oude Hazen daarentegen blijven altijd dom en geraken ternauwernood aan hun
verzorger gewend. De gevangene zijn vlug en vroolijk, maar blijven vreesachtig.

</p>
<p>Over het nut en de schadelijkheid van den Haas heerschen verschillende meeningen, al naar deze zaak door den bril van den
econoom, of door dien van den jager wordt bekeken. Een onbevooroordeeld rechter zal de Haas echter, zonder voorbehoud, schadelijk
moeten noemen, daar het voedsel, dat hij noodig heeft, minstens tweemaal zooveel waarde vertegenwoordigt, als het dier zelf.
In de meeste streken van ons vaderland, waar het aantal Hazen betrekkelijk gering is, wordt dit verlies niet duidelijk merkbaar,
omdat de Haas zelden lang op &eacute;&eacute;n plaats blijft eten, maar gewoon is overal een weinig te snoepen; zoo wordt de door hem aangerichte
schade over een groot gebied verdeeld, hoewel zij er niet geringer om is. Bovendien is de Haas zeer kieschkeurig, zoolang
hem nog eenige keuze wordt gelaten: hij neemt alleen het middenscheutje van de kool-, koolraap- en koolzaadplanten, de stengelspits
van de granen, de knoppen en jonge loten van vruchtboomen, en ander houtgewas. <a id="d0e3161"></a><span class="pagenum">[<a href="#d0e3161">351</a>]</span>Voor de houtteelt is hij in den winter, als een dikke sneeuwlaag de kruiden bedekt, niet alleen door het afbijten van de knoppen,
maar ook door het ontschorsen der boomen, nadeelig; het meest hebben de acacia&#8217;s en de gouden regens op deze wijze van hem
te lijden. Bij heide-ontginningen kan de Haas de oorzaak van groote teleurstelling zijn, daar hij van het te velde staand
gewas, dat dikwijls toch al schraal is, niet veel overlaat, als hij een bezoek aan de akkers brengt. Indirect is de Haas schadelijk,
doordat zij, die middelen beramen om het wild in stand te houden, verklaarde vijanden zijn van Roofdieren, die als ijverige
muizenverdelgers gespaard behoorden te blijven, zooals de Vossen, Bunzingen, Wezels, enz.

</p>
<p>Maar, al beschouwt men de schadelijkheid van den Haas als een uitgemaakte zaak, dan vloeit hieruit nog niet voort, dat deze
diersoort uitgeroeid moet worden. Er wordt toch al genoeg gedaan voor de vermindering van het aantal harer leden; zij, die
door deze dieren schade lijden, beschikken over afdoende middelen om hunne vermeerdering te beperken; aan de voorstanders
van het onvoorwaardelijk uitroeien der Hazen zou men bovendien nog kunnen doen opmerken, dat ook de liefhebbers van het jachtvermaak
en van smakelijk wildbraad in deze kwestie een woordje in &#8217;t midden hebben te brengen.

</p>
<p>De Haas is ook nuttig door zijn vel. In Rusland worden zeer veel hazenvellen gebruikt, en in Bohemen, waar reeds van oudsher
veel werk gemaakt wordt van de fabricatie van vilten hoeden, zijn voor dezen tak van nijverheid ieder jaar omstreeks 40.000
hazenvellen noodig. Van de onthaarde en gelooide huid worden schoenen gemaakt; de van haar bevrijde huid dient ook voor de
bereiding van perkament en van lijm.

</p>
<p>Nog is het niet uitgemaakt, of de <span class="letterspaced">Sneeuwhaas</span> van de Alpen en die van het hooge Noorden, een en dezelfde soort vormen. Over &#8217;t algemeen zijn beide trouwe kinderen van
hun vaderland. Hun kleed is zooveel mogelijk in overeenstemming met den bodem, hoewel het eigenaardige afwijkingen vertoont.
De Alpen-sneeuwhazen zijn in den winter zuiver wit, alleen aan de spits van de ooren zwart, in den zomer grijsbruin en wel
volkomen effen, niet gesprenkeld, zooals de Gewone Hazen. De in Ierland levende, veel met den Alpen-sneeuwhaas overeenkomende
Hazen, worden, naar men zegt, nooit wit; eenige geleerden beschouwen ze deswege als een afzonderlijke soort (<i>Lepus hibernicus</i>).

</p>
<p>Daarentegen hebben de Hazen in &#8217;t hooge Noorden van &#8217;t Europeesche vasteland en in Groenland des zomers geen andere kleur
dan &#8217;s winters; ook zij worden om deze reden door sommige dierkundigen als een afzonderlijke soort aangemerkt (<i>Lepus glacialis</i>). Onder de Skandinavische Hazen, die alle Sneeuwhazen zijn, komen beide gevallen voor: sommige worden bij &#8217;t naderen van
den winter op de zwarte oorspitsen na, wit, andere veranderen niet van kleur. Volgens <span class="smallcaps">Blasius</span> moeten al deze Sneeuwhazen voor verscheidenheden van &eacute;&eacute;n soort (<i>Lepus variabilis</i>) gehouden worden.


</p>
<div class="figure"><img border="0" src="images/p1351.jpg" alt="Alpenhaas of Sneeuwhaas (Lepus timidus, L. variabilis). &#8533; v.d. ware grootte." width="720" height="552"><p class="figureHead"><span class="letterspaced">Alpenhaas</span> of <span class="letterspaced">Sneeuwhaas</span> (<i>Lepus timidus, L. variabilis</i>). &#8533; v.d. ware grootte.
</p>
</div><p>


</p>
<p>De <span class="letterspaced">Alpenhaas</span> of <span class="letterspaced">Sneeuwhaas</span> (<i>Lepus timidus, L. variabilis</i>) verschilt door lichaamsbouw en voorkomen duidelijk van den Gewonen Haas. &#8220;Hij is,&#8221; zegt <span class="smallcaps">Tschudi</span>, &#8220;opgewekter, levendiger, driester, heeft een korteren, ronderen, meer gewelfden kop, een korteren neus, kleinere ooren (die,
tegen den kop aangedrukt, niet tot aan de spits van den snuit reiken), breedere wangen; de achterpooten zijn langer, de zolen
sterker behaard, de teenen zijn dieper vaneengescheiden, kunnen verder uitgestrekt worden, en zijn met lange, spitse, kromme,
gemakkelijk terugtrekbare nagels gewapend. De oogen zijn niet, zooals die van de witte Konijnen, witte Eekhoorns, witte Muizen
enz., rood van kleur, maar donkerder bruin dan die van den Gewonen Haas.

</p>
<p>&#8220;Wanneer in December de Alpen onder de sneeuw begraven liggen, is deze Haas zoo zuiver wit als de sneeuw; alleen de spitsen
van de ooren blijven zwart. De lentezon brengt, te beginnen in Maart, een zeer merkwaardige <span id="d0e3214" class="corr" title="Bron: kleursverandering">kleurverandering</span> teweeg. Het eerst <a id="d0e3217"></a><span class="pagenum">[<a href="#d0e3217">352</a>]</span>wordt de rug grijs; de grijze haren vertoonen zich ook aan de zijden in steeds toenemend aantal tusschen de witte. In April
heeft het dier een zonderling, onregelmatig gevlekt of gesprenkeld voorkomen. Van dag tot dag breidt de donkerbruine kleur
zich verder uit; eerst in Mei eindelijk komt de verandering tot stilstand; de Alpenhaas is dan geheel eenkleurig geworden
en heeft geen gesprenkelde vacht zooals de Gewone Haas, die bovendien een grover haarkleed heeft. In den herfst begint hij
reeds met het vallen van de eerste sneeuw enkele witte haren te krijgen; daar echter in de Alpen de strijd tusschen den winter
en den herfst spoediger beslecht wordt dan die tusschen de lente en den winter, heeft de kleurverandering in &#8217;t najaar schielijker
plaats dan die in &#8217;t voorjaar: zij duurt van &#8217;t begin van October tot in &#8217;t midden van November. Als de Gems zwart wordt,
krijgt haar buurman, de Alpenhaas, een witte vacht. Men kan er zeker van zijn, in de hoog gelegen gewesten van alle Alpenkantons
de Sneeuwhaas te ontmoeten; in den regel is hij hier even talrijk als de Gewone Haas in lagere streken. Het liefst houdt hij
zich op tusschen de grens der dennen en de eeuwigdurende sneeuw, ongeveer op gelijke hoogte met het Sneeuwhoen en de Marmot,
tusschen 1600 en 2600 M. boven den zeespiegel; zijne zwerftochten strekken zich echter dikwijls nog veel hooger uit.

</p>
<p>&#8220;Zijn leger bevindt zich tusschen steenen, in een grot of tusschen de neerliggende dennen (<i>Pinus mughus</i>) en dwerg-pijnboomen (<i>Pinus pumilio</i>). Des morgens vroeg of dikwijls reeds in den nacht verlaat hij dit leger en graast dan op de met gras begroeide plekjes grond,
die over dag aan &#8217;t zonlicht blootgesteld zijn. Zijn liefste voedsel bestaat uit de talrijke, hier groeiende soorten van klaver,
uit ganzebloemen (<i>Chrysanthemum parthenium</i>), duizendblad (<i>Achillea millefolium</i>) en violen; ook knaagt hij de dwerg-wilgen <span id="d0e3233" class="corr" title="Bron: en en">en</span> de schors van het peperboompje (<i>Daphne muzereum</i>) af. De monnikskap (<i>Aconitum</i>) en de ooievaarsbekken (<i>Geranium</i>), die ook voor hem vergiftig schijnen te zijn, laat hij zelfs in winters, waarin groot gebrek aan voedsel heerscht, onaangeroerd.
Des avonds gaat hij opnieuw voedsel zoeken, en maakt dan ook wel een wandeling langs de rotsen en door de wilgen, waarbij
hij zich dikwijls op de achterpooten opricht<span id="d0e3245" class="corr" title="Bron: ">.</span> Vervolgens keert hij naar zijn leger terug. Des nachts staat hij bloot aan de vervolgingen van den Vos, den Bunsing en de
Marters. De Ooruil, die hem gemakkelijk zou kunnen overmeesteren, komt nooit op deze hoogten. Menige Sneeuwhaas valt echter
ten buit aan andere groote Roofvogels der Alpen. Onlangs ving een Steenarend in de Appenzeller bergen, die op <span id="d0e3248" class="corr" title="Bron: een den">eenden</span> had zitten loeren, een vluchtenden Alpenhaas voor de oogen van de jagers weg en voerde hem door de lucht mede.

</p>
<p>&#8220;In den winter is het voedsel van den Alpenhaas dikwijls schaarsch. Als de sneeuw hem verrast, voordat hij zijn dikker winterkleed
aangetrokken heeft, gaat hij dikwijls verscheidene dagen achtereen niet van onder de steenen of struiken weg; hij heeft dan
veel te lijden van honger en koude. Ook blijft hij in &#8217;t veld liggen, wanneer een hevige sneeuwbui hem overvalt. Hij laat
zich dan geheel onder de sneeuw begraven, dikwijls wel 60 cM. diep en komt eerst te voorschijn, als de vorst de sneeuw zoo
hard heeft gemaakt, dat zij hem draagt. Tot zoolang graaft hij zich daaronder een vrije ruimte en beknabbelt de bladen en
de wortels van de Alpenplanten. Als het winter geworden is, zoekt hij in de ijle Alpenbosschen naar gras en boomschors. Zoodra
de wind de dieper gelegen plaatsen, die met sneeuw gevuld zijn, weer blootgelegd heeft, keert de Haas naar de hooge Alpen
terug.

</p>
<p>&#8220;De moerhaas brengt bij elken worp 2 &agrave; 5 jongen ter wereld, die niet grooter zijn dan Muizen en een witte vlek aan &#8217;t voorhoofd
hebben. De eerste worp heeft gewoonlijk plaats in April of Mei, de tweede in Juli of Augustus; of deze nog door een derden
worp gevolgd wordt, en of er een aan de reeds genoemde voorafgaat, wordt dikwijls betwijfeld. Het is bijna onmogelijk het
familieleven van de Alpenhazen te bespieden, daar deze dieren een zeer fijnen neus hebben en de jongen zich buitengewoon goed
in alle spleten en gaten van gesteente weten te verbergen.

</p>
<p>&#8220;De jacht op den Alpenhaas heeft hare lasten en hare lusten. Daar zij eerst kan plaats hebben, als de sneeuw de Alpenketen
bedekt, levert zij niet weinig bezwaren op; hier staat echter tegenover, dat het niet moeielijk is de verblijfplaats van het
wild te ontdekken; daar het versche spoor in de sneeuw duidelijk aantoont, waar het zich bevindt. Als men de gangen gevonden
heeft, die de Alpenhaas dikwijls in de sneeuw graaft om te grazen, en daarna het hiervan uitgaande spoor volgt, ontwaart men
vele zigzagsgewijze wendingen naar rechts en links, die het dier gewoon is te maken, daar het zich na ge&euml;indigden maaltijd
nooit regelrecht naar zijn leger begeeft. Van hier gaat een spoor uit, dat over een tamelijk grooten afstand geen afwijkingen
vertoont. Het kromt zich, wordt daarna gevolgd door eenige afwijkingen heen en terug (in den regel minder dan bij den Gewonen
Haas) en ten slotte door een ring- of lusvormig spoor, dat in de nabijheid van een steen, struik of wal eindigt. Hier moet
de haas liggen. Bij goed weder ziet men hem boven op de sneeuw lang uitgestrekt, dikwijls met open oogen slapend; intusschen
kleppert hij een weinig met de kaken, zoodat zijn ooren bestendig in trillende beweging zijn. Als het weder echter guur is
door den ijskouden wind, die zoo dikwijls op deze hoogten heerscht, ligt de Haas meer verborgen, soms beschut door een steen,
soms op den bodem van een in de sneeuw gegraven kuil. Hier kan de jager hem gemakkelijk schieten. Als hij hem niet treft,
vlucht de Haas met stormachtige haast en maakt geweldige sprongen; hij gaat echter niet zeer ver, en is gemakkelijk weder
onder schot te krijgen. Het kraken van de sneeuw en het knallen van &#8217;t geweer, boezemen hem geen schrik in; hij is aan dergelijke
geluiden in het gebergte gewoon. Ook de Hazen in den omtrek worden er niet door op de vlucht gedreven; dikwijls brengt een
jager er drie of vier stuks thuis, die alle in het leger geschoten werden. In &eacute;&eacute;n leger zal men er echter nooit twee bijeen
vinden, zelfs niet in den paartijd. De beweging van den Alpenhaas heeft iets eigenaardigs: zij bestaat uit groote sprongen.
Het spoor is kenbaar aan den betrekkelijk zeer breeden afdruk van den voet. Evenals bij de Gems is de bouw van den voet bij
den Alpenhaas voortreffelijk ingericht voor het verblijf in het rijk der sneeuw. De zool is breeder, de voeten zijn dikker
dan die van den Gewonen Haas. Bij het loopen spreidt hij de teenen ver uit, zoodat zij als sneeuwschoenen het wegzinken in
de sneeuw verhoeden; op het ijs bewijzen de klauwen, die uitgestoken kunnen worden, uitstekende diensten. Als de Alpenhaas
met Honden gejaagd wordt, blijft hij veel langer voor den staanden Hond liggen als zijn neef in &#8217;t laagland; wanneer hij vervolgd
wordt, sluipt hij slechts zelden in de enge pijpen van de woningen der Marmotten, nooit echter in Vossenholen.
<a id="d0e3257"></a><span class="pagenum">[<a href="#d0e3257">353</a>]</span></p>
<p>&#8220;Opmerkelijk is het, dat de Alpenhaas gemakkelijker getemd kan worden dan de Gewone Haas, en zich rustiger en vertrouwelijker
gedraagt; hij blijft echter zelden lang in &#8217;t leven, en wordt zelfs bij de rijkelijkste voeding niet vet. De Alpenlucht mist
hij maar al te zeer in &#8217;t dal. In den winter neemt zijn vacht ook hier een witte kleur aan. Het vel van dit dier wordt niet
hoog geschat, zijn vleesch is echter zeer smakelijk.&#8221;
</p>
<p class="tb"></p><p>

</p>
<p>Van de eigenlijke Hazen onderscheidt het <span class="letterspaced">Kon&#307;n</span> (<i>Lepus cuniculus</i>) zich door zijn veel geringere grootte, slankeren lichaamsbouw, korteren kop, kortere ooren en kortere achterpooten. De lengte
van dit dier is 40 cM., met inbegrip van den 7 cM. langen staart; het gewicht van een ouden rammelaar kan 2 &agrave; 3 KG. bedragen.
Het oor is korter dan de kop, en steekt, als het tegen den kop aangedrukt wordt, niet voor den snuit uit. De staart is tweekleurig
(van boven zwart, van onderen wit) met roeskleurige spits. Het grootendeels zwartachtig blauwgrijze wolhaar heeft aan de bovenzijde
geelachtig bruine of roodachtig gele, aan de onderzijde en op de pooten witte spitsen. De hals is aan de onderzijde roestgeelachtig
grijs, aan de bovenzijde effen roestrood; de buikzijde van den romp, de keel, en de binnenzijde van de pooten zijn wit. De
spitsen der zwartachtig blauwgrijze bovenharen van de rugzijde van den romp zijn zwart, en treden bij sommige exemplaren zoozeer
op den voorgrond, dat de kleur van de bovendeelen bij hen zeer donker en soms zelfs zwart is. In den regel is de romp van
boven geelbruinachtig grijs, aan de zijden en op de schenkels lichter, de kop roodgeelachtig grijs, aan de zijden lichter.
<span id="d0e3270" class="corr" title="Bron: Kleursverscheidenheden">Kleurverscheidenheden</span> komen bij het wilde Konijn veel zeldzamer voor dan bij den Haas; de tamme Konijnen echter wijken in kleur en andere eigenschappen
zeer uiteen.

</p>
<p>Bijna alle natuuronderzoekers nemen aan, dat het oorspronkelijk vaderland van het Konijn Zuid-Europa was en dat het van hier
naar de landen benoorden de Alpen is overgebracht. <span class="smallcaps">Plinius</span> vermeldt het onder den naam <i>Cuniculus</i>, <span class="smallcaps">Aristoteles</span> noemde het <i>Dasypus</i>. Alle oude schrijvers beweren, dat het uit Spanje afkomstig is. Volgens <span class="smallcaps">Strabo</span> zou het van de Balearen naar Itali&euml; gekomen zijn; <span class="smallcaps">Plinius</span> verhaalt, dat het zich in Spanje soms ontzaglijk sterk vermenigvuldigt, en op de Balearen door vernieling van den oogst hongersnood
teweegbracht. De bewoners van deze eilanden wendden zich tot Keizer <span class="smallcaps">Augustus</span> om hulp.


</p>
<div class="figure"><img border="0" src="images/p1353.jpg" alt="Kon&#307;n (Lepus cuniculus). &#8537; v.d. ware grootte." width="720" height="662"><p class="figureHead"><span class="letterspaced">Kon&#307;n</span> (<i>Lepus cuniculus</i>). &#8537; v.d. ware grootte.
</p>
</div><p>


</p>
<p>Tegenwoordig is het Konijn over geheel Zuid- en Midden-Europa verbreid, en in sommige gewesten zeer algemeen. In ons land
is het Konijn in alle duinstreken langs de kust buitengewoon menigvuldig. In de lage landen en op kleigronden wordt het niet
waargenomen, daarentegen komt het zeer algemeen voor op den diluvialen bodem van onze grens-provinci&euml;n, vooral in Gelderland,
Drente en Overijsel. O.a. omdat dit dier de duinen en dijken ondermijnt, tracht men zijn vermenigvuldiging zooveel mogelijk
tegen te gaan; op enkele plaatsen heeft men het kunnen uitroeien, zooals op het eilandje Rottum sedert 1840.&#8212;Het talrijkst
is het Konijn nog steeds in de landen, die om de Middellandsche zee gelegen zijn, hoewel men het ook daar nooit spaart, en
in ieder jaargetijde vervolgt. Vele eeuwen geleden werd het ter wille van het jachtvermaak in verscheidene gewesten van Engeland
ingevoerd, en aanvankelijk op hoogen prijs gesteld; nog in het jaar 1309 kostte een wild Konijn daar evenveel als een speenvarken.
In noordelijke landen kan het niet in &#8217;t wild leven; te vergeefs heeft men indertijd pogingen aangewend <a id="d0e3307"></a><span class="pagenum">[<a href="#d0e3307">354</a>]</span>om het in Rusland en Zweden te acclimatiseeren.

</p>
<p>Het Konijn verlangt heuvelachtige en zandige gewesten met ravijnen, rotsblokken of laag struikgewas, kortom oorden waar het
zich goed en gemakkelijk verbergen en verschuilen kan. Bij voorkeur gezellig, tot volksplantingen vereenigd, graaft het op
hiervoor geschikte, liefst zonnige plaatsen tamelijk eenvoudige holen. Ieder hol bestaat uit een tamelijk diepgelegen kamer
en haaksgewijs gebogen pijpen, die ieder verscheidene uitgangen hebben. Deze openingen worden door het veelvuldig gebruik
meestal tamelijk wijd; de eigenlijke pijp is echter zoo eng, dat de bewoner er juist doorkruipen kan. Ieder paar heeft zijn
eigen woning en duldt hierin geen ander dier; de gangen van naburige woningen staan echter dikwijls met elkander in gemeenschap.
In zijne holen leeft het Konijn bijna den geheelen dag verborgen, tenzij het struikgewas om zijn woning zoo dicht is, dat
het bijna ongezien voedsel kan zoeken. Zoodra de avond aanbreekt, gaat het fourageeren; het doet dit met groote voorzichtigheid
en bespiedt gedurende geruimen tijd den omtrek, voordat het zijn hol verlaat. Zoodra het gevaar bemerkt, waarschuwt het zijne
soortgenooten door sterk met de achterpooten tegen den grond te kloppen; allen snellen op dit signaal zoo schielijk mogelijk
naar hunne holen terug.

</p>
<p>De bewegingswijze van het Konijn verschilt aanmerkelijk van die van den Haas. In het eerste oogenblik overtreft het dezen
in snelheid, op den duur niet; altijd echter toont het meer behendigheid. In het &#8220;haken slaan&#8221; is het meesterlijk ervaren;
om het te vangen zijn een uitmuntend gedresseerde Windhond en een goed schutter noodig. Veel listiger en sluwer dan de Haas,
laat het zich hoogst zelden op de weide verrassen en weet het in tijd van nood bijna altijd nog een schuilhoek te vinden.
Als het rechtuit liep, zou het door iederen middelmatig goeden Hond reeds na verloop van korten tijd gevangen worden; het
zoekt echter in allerlei struikgewas, in rotsspleten en holen zijn toevlucht en ontkomt hierdoor meestal aan de vervolgingen
zijner vijanden. Zijn vermogen om te kijken, te luisteren en te speuren is even uitmuntend als dat van den Haas, misschien
nog wel beter. Het Konijn is gezellig en vreedzaam; de voedster verzorgt hare kinderen met warme liefde, de jongen bewijzen
hunne ouders veel eerbied en vooral de stamvader van het geheele gezelschap wordt hoog geacht. &#8220;Evenals de moerhaas,&#8221; schrijft
<span class="smallcaps">Dietrich aus dem Winckell</span> &#8220;draagt ook het Konijn 30 dagen. Tot in October werpt het om de 5 weken 4 &agrave; 12 jongen in een afzonderlijke kamer, die het
vooraf met het wolhaar van zijn buik warm bekleed heeft. Eenige dagen blijven de kleinen blind; tot aan den volgenden worp
van hun moeder blijven zij bij haar in het warme nest en zuigen. De voedster bewijst veel liefde aan haar kroost en verlaat
haar gezin slechts zoo lang als zij noodig heeft, om zich te voeden. Zelfs aan den vader veroorlooft zij geen bezoek aan de
jongen, waarschijnlijk omdat zij wel weet, dat hij ze in een aanval van razernij of uit overdreven liefde zou kunnen dooden.
Dat hij dit niet uit boosaardigheid doet, blijkt uit de wijze waarop hij zijne kinderen ontvangt, als hij ze voor de eerste
maal ziet: hij geeft hun dan onmiskenbare bewijzen van genegenheid, neemt ze tusschen de pooten, likt ze, en helpt de moeder,
wanneer deze bezig is de kleinen voedsel te leeren zoeken.&#8221;

</p>
<p>In warme landen zijn de jongen reeds in de vijfde, in koude in de achtste maand voor de voortplanting geschikt; eerst in de
twaalfde maand bereiken zij hun vollen wasdom. Als men aanneemt, dat ieder wijfje zevenmaal per jaar jongen werpt en bij iederen
worp, acht jongen ter wereld brengt, zou haar nakomelingschap binnen vier jaar uit niet minder dan 1,274,840 <span id="d0e3318" class="corr" title="Bron: individuen">individu&euml;n</span> bestaan.

</p>
<p>Het voedsel van het Konijn is hetzelfde als dat van den Haas. De schade, die het Konijn veroorzaakt, is echter veel duidelijker
merkbaar, niet alleen omdat het zich bij &#8217;t fourageeren tot een kleinere ruimte bepaalt, maar ook omdat het zooveel van boomschors
houdt, en, om dezen trek te bevredigen, dikwijls geheele boomaanplantingen vernielt. Men kan zich moeielijk voorstellen, hoe
groot de verwoesting is, die een kolonie van deze dieren kan aanrichten, wanneer men hunne vermenigvuldiging niet met kracht
tegengaat. &#8220;De ontzaglijke schade door dit Knaagdier aan bosch en veld toegebracht,&#8221; zeggen de Gebroeders <span class="smallcaps">M&uuml;ller</span>, &#8220;berust eensdeels hierop, dat het plaatselijk in zoo grooten getale optreedt, ten anderen op zijn werkzaamheid als bewoner
van onderaardsche gangen. Het voedsel, dat dit dier gebruikt, is van een klein plekje gronds afkomstig, daar het zich nooit
ver van zijn hol verwijdert; hierdoor is de veroorzaakte schade veel duidelijker merkbaar, dan die, welke ten laste van den
Haas komt. Voor den akker geldt dit, maar in nog hoogere mate voor het bosch, zooals ieder, die met houtteelt te maken heeft,
kan getuigen. Alle jonge heesters en boomen, van den vlierstruik tot de edelste houtsoorten, zijn blootgesteld aan de vernielende
werking van de zelden rustende knaagtanden, die het vooral op de schors gemunt hebben. Wat de Eekhoorn is in den boom, is
het Konijn in den grond, die door de koloni&euml;n dezer dieren in alle richtingen doorwoeld en ondermijnd wordt; reeds hierdoor
veroorzaakt het groote schade in de bosschen, vooral in die van naaldboomen, welke op zeer lossen bodem staan.&#8221; Bovendien
verdrijven de Konijnen door hun voortdurende onrust het overige wild; zelden ziet men Hazen daar waar Konijnen voor goed hebben
post gevat. Waar deze dieren zich veilig achten, worden ze ongeloofelijk brutaal. In het Weener Prater hielden zij zich vroeger
bij duizenden op, liepen er zelfs over dag onbeschroomd rond en lieten zich zoomin door geschreeuw als door het werpen met
steenen bij het afknagen van de planten storen. Overal wordt het geheele jaar door op de Konijnen jacht gemaakt; toch zijn
zij zonder de hulp van het Fret niet uit te roeien: alleen wanneer het aantal Bunzingen<span id="d0e3326" class="corr" title="Bron: ">,</span> Hermelijnen en Steenmarters sterk toeneemt in een streek of wanneer daar Ooruilen en andere Uilen voorkomen, kan men er eenige
vermindering van het aantal Konijnen waarnemen. Door de Marterachtige Roofdieren worden zij vervolgd tot in hunne holen en
hier bijna altijd buit gemaakt; de Ooruilen vangen hen &#8217;s nachts van de weide weg. In gewesten die voor de Konijnen zeer gunstig
gelegen zijn, worden zij soms een plaag voor het land, en veroorzaken ontzaglijke schade. In Nieuw-Zeeland zoowel als op het
vasteland van Australi&euml; hebben zij zich zoo kolossaal vermenigvuldigd, dat zij op vele plaatsen de weidegronden van het vee
totaal kaal vreten; men heeft ze hier tot dusver zonder succes ijverig vervolgd. Hoe groot het bedrag der door hen aangerichte
schade is, kan men afleiden uit het feit, dat de regeering van Nieuw-Zuid-Wales in de jaren 1880&#8211;1889 ongeveer 9 millioen
gulden heeft ten koste gelegd aan het bestrijden dezer Knaagdieren en ten slotte een belooning van 300.000 gulden heeft toegezegd
aan hem, die een doeltreffend middel tegen deze landplaag wist aan te geven. Alle bekende middelen tot het uitroeien der Konijnen,&#8212;vergif,
strikken, <a id="d0e3329"></a><span class="pagenum">[<a href="#d0e3329">355</a>]</span>Fretten, omrastering met staaldraad enz.&#8212;zijn reeds toegepast en bleken onvoldoende, om de alle perken te buiten gaande vernieling
van veevoeder te doen ophouden. Toen <span class="smallcaps">Pasteur</span> had ontdekt, dat door het besmetten van het voedsel der Konijnen met de bacterie van de hoenderen-cholera deze dieren de
genoemde besmettelijke ziekte krijgen, meende men hierin een middel gevonden te hebben om ze snel en volkomen uit te roeien;
deze proefneming werd in Australi&euml; in het groot nagevolgd, maar heeft tot geen bevredigende uitkomsten geleid.&#8212;Op vele andere,
tot verschillende aardgordels behoorende eilanden&#8212;zooals Porto Santo bij Madera, Jamaika en de Falklandseilanden,&#8212;zijn door
het verwilderen van tamme Konijnen, nieuwe, van den stamvorm aanmerkelijk afwijkende rassen ontstaan.

</p>
<p>Na hun dood geven de Konijnen slechts een onbeduidende schadeloosstelling voor de schade, die zij gedurende hun leven veroorzaakten.
Hun vleesch wordt, ofschoon het malsch, wit en goed van smaak is, niet voor een lekkernij gehouden; zelfs wordt het in sommige
streken&#8212;b.v. in Saksen, waar het volksbijgeloof in het Konijn overeenkomst met de Kat ziet&#8212;door velen met dezelfde walging
beschouwd, als in vele streken van Schotland de Paling wegens zijn vermeende uitwendige overeenkomst met een Slang.

</p>
<p>Het tamme Konijn, dat zich reeds sinds overoude tijden als huisdier heeft voortgeplant, stamt ongetwijfeld van het wilde af.
Het wilde Konijn kan in korten tijd getemd worden; het tamme verwildert binnen weinige maanden geheel en al; de jongen die
het dan werpt, hebben de kleur van het wilde. In mijn jeugd hield ik dikwijls een vrij groot aantal Konijnen; hieronder waren
er eenige, die nu en dan op het erf en in den tuin rondliepen; deze wierpen steeds grijze jongen, hoewel de moeder wit en
de vader gevlekt was.

</p>
<p>De Konijnen-fokkerij kan op twee&euml;rlei wijze plaats hebben: Men kan deze dieren op een met muren of traliewerk omgeven, heuvelachtig
terrein aan zichzelf overlaten en hier, voor zoover dit noodig is, met voedsel voorzien, &ograve;f ze in hokken verzorgen. De laatstgenoemde
handelwijze is de doelmatigste. Het konijnenhok moet een steenen of planken vloer hebben en voorzien zijn van kunstmatige
schuilplaatsen: lange kisten met verscheidene gaten, &ograve;f kunstmatige holen in den muur. Men moet de Konijnen veel stroo en
droog mos geven, ze tegen de winterkoude beschutten en met hooi, gras, bladen, kool enz. voederen. Gemakkelijk kan men ze
er aan gewennen, het voedsel, dat men hun voorhoudt, uit de hand te nemen; volkomen tam worden zij echter zelden, en, als
men ze opneemt, trachten zij gewoonlijk te krabben en te bijten. Bovendien zijn zij minder verdraagzaam dan de wilde Konijnen.
Die, welke gezamenlijk opgegroeid zijn, leven met elkander in goede overeenstemming; vreemde Konijnen worden echter door de
oudere bewoners van het hok dikwijls erg mishandeld en soms zelfs doodgebeten. In den paartijd hebben tusschen de rammelaars
hevige gevechten plaats, waarbij sommige niet onbelangrijke wonden opdoen. Het wijfje bouwt in haar woning een nest van stroo
en mos en bekleedt dit zeer fraai met hare buikharen. Gewoonlijk werpt het vijf &agrave; zeven, dikwijls meer jongen. <span class="smallcaps">Lenz</span> heeft aanteekening gehouden van het aantal jongen door &eacute;&eacute;n wijfje in &eacute;&eacute;n jaar geworpen: den 9en Januari zes, den 25en Maart
negen, den 30en April vijf, den 29en Mei vier, den 29en Juni zeven, den 1en Augustus zes, den 1en September zes, den 7en October
negen en den 8en December zes jongen, in &eacute;&eacute;n jaar dus acht en vijftig jongen. &#8220;In hetzelfde jaar,&#8221; zegt hij, <span id="d0e3343" class="corr" title="Bron: ">&#8220;</span>deed ik twee jonge, uit &eacute;&eacute;n nest afkomstige wijfjes en twee mannetjes uit een ander nest, die twee dagen later geboren waren,
met elkander in een afzonderlijk hok. Beide wijfjes brachten toen zij zes maanden oud geworden waren, het eene zes, het andere
vier jongen ter wereld.&#8212;Het wijfje zoogt hare kinderen in den regel niet over dag, zelfs, wanneer zij nog zeer klein zijn,
maar sluit &#8217;s morgens, als dit mogelijk is, den ingang van het nest af; dikwijls kijkt zij over dag niet meer naar hen om,
maar doet, alsof zij van niets af weet. Toch let zij wel degelijk op het nest.&#8221;&#8212;Voor hunne natuurlijke vijanden hebben ook
de tamme Konijnen een buitengewone vrees. <span class="smallcaps">Lenz</span> deed eens vijf tamme Konijnen gezamenlijk in een hok, waarin kort te voren een Vos gezeten had. Zoodra hij ze losliet, waren
zij als razend en liepen met den kop tegen den wand. Eerst langzamerhand geraakten zij aan dit hok gewend.&#8212;Van denzelfden
natuuronderzoeker, is het volgende aardige bericht afkomstig: &#8220;In Januari kreeg mijn Spitshondje &eacute;&eacute;n jong en daar dit niet
al de melk kon uitzuigen, ging ik in den stal, haalde van daar een jong tam Konijn uit het nest en legde het onder de teef,
die in mijn woonkamer lag; deze liet zonder bezwaar toe, dat het vreemde kind aan haar melk zich laafde. Op den derden dag
bracht ik het Hondje met zijn zoontje en zijn pleegkind in den stal. Het bleef daar twee dagen lang, zonder van het nest af
te gaan en zonder de daar huizende Konijnen en Geiten te storen. Op den derden dag riep mijn zuster het naar buiten om frissche
lucht te scheppen. Terwijl het buiten is, sluipt het oude Konijn in het hondenest, neemt zijn jong er uit en brengt het bij
zijne overige jongen terug. Ik riep nu dadelijk den Hond er bij, om te zien of deze het Konijn zou terug verlangen. Hij scheen
echter geen erg te hebben in de verdwijning van zijn pleegkind.&#8221;&#8212;Ik heb dikwijls jonge Konijnen onder onze voortreffelijke,
reeds meermalen vermelde Kat neergelegd en gezien, dat zij deze rustig met hare katjes liet zuigen.

</p>
<p>Bij goede voeding worden de Konijnen soms zeer driest; zij krabben en bijten dan ieder die hen vangen wil; bovendien mishandelen
zij zonder eenige aanleiding andere dieren, vooral wanneer deze hun nijd gaande maken. Een zwager van <span class="smallcaps">Lenz</span> had een oud mannelijk Konijn bij zijne lammeren. &#8220;Toen de voedering met esparsette begon, smaakte deze kost den ouden heer
zoo goed, dat hij graag den geheelen voorraad voor zich zelf in beslag genomen zou hebben. Hij ging er dus bij zitten, knorde,
beet naar de lammeren, sprong zelfs een van hen op den hals en liet het duchtig zijne tanden voelen. De te hulp gesnelde lieden
wierpen hem er af, maar hij beet de lammeren telkens weer, totdat hij van hen verwijderd werd. Een andere rammelaar beet een
jonge Geit in den poot, zoodat zij bloedde, sprong de oude Geit op den nek en beet haar in de ooren. Hij moest weggedaan worden.&#8221;
Zeer oude rammelaars bijten soms ook hunne jongen of de voedster of brengen teweeg, dat deze hare jongen slecht behandelt.
Als een moerkonijn de jongen niet goed zoogt, of ze dood bijten wil, is er slechts &eacute;&eacute;n middel om de jongen te redden, n.l.
het afzonderlijk houden van den ram.

</p>
<p>Het gewone tamme Konijn onderscheidt zich van het wilde door forscheren lichaamsbouw en andere kleuren (grijs, haaskleurig,
rood, geelbruin, licht leikleurig, zwart, wit gevlekt op al de genoemde kleuren, <a id="d0e3356"></a><span class="pagenum">[<a href="#d0e3356">356</a>]</span>wit). Effen zwarte Konijnen zijn zeer zeldzaam; de geheel witte (albino&#8217;s) hebben roode oogen. De meest in &#8217;t oogloopende
kleurverscheidenheden zijn:

</p>
<p>Het <span class="letterspaced">Zilvergr&#307;ze</span> of <span class="letterspaced">Chinchilla-Kon&#307;n</span>, zoo groot als het gewone tamme Konijn en even geschikt voor de vleeschvorming als dit; zijn vel wordt echter door de bontwerkers
hooger geschat en veel gebruikt. Het wolhaar is leikleurig, het bovenhaar deels zwart, deels wit; als de witte bovenharen
de overhand hebben, is de vacht zilvergrijs, in &#8217;t tegenovergestelde geval glanzig donkerblauwgrijs; allerlei overgangen tusschen
deze beide uitersten komen voor. Bij alle heeft echter het geheele vel van den neus tot den staart, dezelfde gelijkmatige
tint. De jongen zijn aanvankelijk zwart; als zij 3 maanden oud zijn, begint de kleurverandering, die afgeloopen is, als het
dier den leeftijd van 6 &agrave; 7 maanden bereikt heeft. Naar men zegt, is dit ras uit Siam afkomstig. Het wordt in Champagne veelvuldig
gefokt.

</p>
<p>Het <span class="letterspaced">Chineesche</span> of <span class="letterspaced">Russische Kon&#307;n</span> (ook wel <span class="letterspaced">Himalaja-Kon&#307;n</span> genoemd) is wit met roode oogen, maar heeft een zwarten neus, zwarte ooren, zwarte voeten en een zwart staartje (niet zelden
is het zwart door bruinzwart vervangen). Bij de jonge dieren komt de zwarte kleur nog niet voor; zij komt allengs; eerst op
den leeftijd van 3 maanden is zij volkomen ontwikkeld. Vooral om de vacht is dit ras van belang; wegens zijn vruchtbaarheid
is het, ondanks zijn kleinheid voor de vleeschproductie bruikbaar.

</p>
<p>Het <span class="letterspaced">Hollandsche Kon&#307;n</span> (<span class="letterspaced">Nicard</span>), dat verschillende kleuren kan hebben, is wegens zijn geringe grootte merkwaardig; sommige exemplaren wegen weinig meer
dan &frac12; KG. (terwijl een volwassen wild Konijn gemiddeld ongeveer 1.5 KG. zwaar is). De Konijnen van dit ras zijn uitmuntende
voedsters voor andere, zwakkere soorten.

</p>
<p>Het <span class="letterspaced">Japaneesche Kon&#307;n</span> heeft een lichte grondkleur, die met vrij regelmatige, betrekkelijk kleine vlekken geteekend is.

</p>
<p>Tot de rassen, die zich door buitengewone grootte of hangende ooren (lapooren) onderscheiden, behooren o.a. de volgende:

</p>
<p>Het <span class="letterspaced">Reuzenkon&#307;n</span> (<span class="letterspaced">Lapin g&eacute;ant</span>), het grootste ras van het tamme Konijn, bereikt een gemiddeld gewicht van 6 K.G. De bovendeelen zijn grijs of grijsgeel,
de kleur van de onderdeelen varieert van lichtgrijs tot wit; de rechtopstaande ooren hebben zwarte randen; onder den hals
bevinden zich beweeglijke, dwarse huidplooien of kwabben, die zoover naar voren getrokken kunnen worden, dat zij bijna tot
aan de spits van den snuit reiken; de beenderen zijn in verhouding tot het vleesch steviger en zwaarder dan bij het gewone
tamme Konijn. Dit dier werpt zelden 6, bij uitzondering 8, in den regel minder jongen.

</p>
<p>Het Belgische of Vlaamsche Reuzenkonijn is haaskleurig en grooter dan het Rouaansche (Rouennais) en Italiaansche; het kan
8 K.G. zwaar worden. De voor het gebruik bestemde exemplaren zijn 6 &agrave; 8 maanden oud en hebben een gewicht van 4 &agrave; 4&frac12; KG. Ieder
jaar komen ongeveer 50.000 van deze Konijnen op de Engelsche markt.

</p>
<p>Het <span class="letterspaced">Lapoorige Ramkon&#307;n</span> (<span class="letterspaced">Lapin b&eacute;lier</span>) is groot, heeft stevige beenderen en kan 6 KG. zwaar worden. De kleur is verschillend, de ooren zijn soms van de eene spits
tot de andere gemeten 60 cM. lang en 15 cM. breed, terwijl bij het wilde Konijn deze afmetingen ongeveer 20 cM. en 5 cM. zijn.
Dit ras is niet zeer vruchbaar en derhalve voor de vleeschproductie weinig geschikt. Een witte verscheidenheid met zwarte,
parelgrijze of gele vlekken wordt Butterfly (&#8220;Vlinder&#8221;) genoemd. De lange ooren worden soms naar boven gericht gedragen en
wijken dan met de spitsen ver uiteen, soms hangen zij aan weerszijden, of ook wel alleen aan de eene zijde, bij den kop langs
naar beneden. Ook bij de gewone tamme Konijnen, de Reuzenkonijnen en de Angora-Konijnen worden de ooren niet zelden aan &eacute;&eacute;n
zijde of aan beide zijde hangend gedragen ten gevolge van het niet-gebruiken van de spieren, die voor de beweging van de ooren
dienen. Bij eenige Konijnen met &#8220;half hangende&#8221; ooren is het hangende oor langer en breeder dan het naar boven gerichte.

</p>
<p>Het <span class="letterspaced">Angora-Kon&#307;n</span> (ook wel <span class="letterspaced">Z&#307;dehaas</span> genoemd) is zoo groot als het gewone tamme Konijn, maar heeft fijne, zijdeachtige, elastische haren, die soms wel 20 cM.
lang worden, en, met wol of katoen gemengd, voor het vervaardigen van fijne weefsels, vooral handschoenen, kousen, omslagdoeken
enz., dienen. Vroeger bedroeg de productie van Angora-konijnenhaar in de omstreken van Caen (in het N.W. van Frankrijk) jaarlijks
3000 &agrave; 4000 KG. &agrave; 35 of 40 francs per KG. Hierop is een tijdperk van achteruitgang van deze industrie gevolgd, waarin de prijzen
van de grondstof slechts half zoo hoog waren. Thans echter is er weer meer vraag naar de genoemde artikels. Ieder Konijn levert
300 gram haren per jaar, die onder zachte drukking met de vingers uitgetrokken worden, in den zomer 2-maal, in den winter
1-maal per maand. De Zijdehazen zijn grijs of kastanjebruin, soms ook wel gemskleurig of wit<span id="d0e3418" class="corr" title="Bron: ">.</span> Deze dieren vereischen een bijzonder zorgvuldige verpleging, om te verhoeden dat de lange haren aaneenkleven; steeds moeten
zij droog stroo hebben; de vacht moet dikwijls gekamd worden. Naar men zegt, zijn zij uit Klein-Azi&euml; afkomstig, wat vruchtbaarheid
en vleeschvorming betreft, stemmen zij met de gewone tamme Konijnen overeen. Ook deze worden in Frankrijk veelvuldig gefokt;
zij zijn zeer vruchtbaar, groeien snel, en kunnen goedkoop gevoederd worden; zij leveren voordeel op door hun smakelijk vleesch,
hun vel en hunne haren.

</p>
<p>De vellen van tamme en wilde Konijnen worden tot pelterijen verwerkt, van hunne haren maakt men vilt voor hoeden, of soms,
zooals hierboven gezegd is, weefsels. De vacht van het wilde Konijn is grijs roodachtig, die van het tamme verschillend van
kleur; het meest geschat zijn de zuiver witte, zwarte en blauwgrijze vellen. Vooral in Frankrijk legt men zich toe op het
fokken van Konijnen, die door een fraaie vacht uitmunten. Fraaie zwarte vellen met zilvergrijze haarspitsen zijn afkomstig
van een ras van wilde Konijnen, die hiervoor in groote, omheinde perken gehouden worden. Ter vervanging van het Hermelijnbont,
dient het vel van een klein, uit Polen afkomstig ras van Konijnen. Dikwijls wordt de kleur van de vacht kunstmatig veranderd;
vooral in het fransche departement Aube en in Belgi&euml; bloeit deze tak van industrie. De konijnenvellen zijn voor &#8217;t meerendeel
van in &#8217;t wild levende dieren afkomstig; de meeste komen uit Nieuw-Zeeland en Nieuw-Holland. De handel in dit artikel is zeer
belangrijk. In tien jaar tijds heeft alleen de kolonie Victoria 29 millioen stuks uitgevoerd. Belgi&euml; verzendt ieder jaar meer
dan 6 millioen toebereide vellen van tamme Konijnen naar Engeland. De waarde van de Konijnen, welker haren de grondstof voor
de hoedenfabricatie in Frankrijk leveren, wordt geschat op 25 &agrave; 30 millioen franc per jaar.
</p>
<p class="tb">*</p><p>
<a id="d0e3425"></a><span class="pagenum">[<a href="#d0e3425">357</a>]</span></p>
<p>De in Azi&euml; inheemsche <span class="letterspaced">Fluithazen</span> of <span class="letterspaced">Hamsterhazen</span> (<i>Lagomys</i>) onderscheiden zich van de leden van het vorige geslacht door veel kortere ooren, een geringer verschil in lengte van voor-
en achterpooten, een niet zichtbaar staartstompje, en een gebit, dat in elke bovenkaakshelft &eacute;&eacute;n kies minder heeft. Alle Hamsterhazen
bewonen Centraal-Azi&euml;; sommige de hooge gebergten van 1000 tot 4000 M. boven den zeespiegel, andere de steppen. Hier leven
zij het geheele jaar door op rotsachtige, woeste en grasrijke plaatsen, in nabijheid van beken, soms eenzaam, soms bij paren,
soms in grooter aantal bijeen.
</p>
<p class="tb"></p><p>

</p>
<p>De <span class="letterspaced">Alpen-fluithaas</span> (<i>Lagomys alpinus</i>) herinnert door gestalte en grootte aan het Guineesch Biggetje. De ruige, dichte en kortharige vacht is aan de bovenzijde
fijn zwart gesprenkeld op roodachtig gelen grond; de zijden en het voorste deel van den hals zijn effen roestrood, de onderdeelen
en de pooten licht okergeel. Enkele exemplaren zijn effen van kleur, n.l. donker zwart. In volwassen toestand is het dier
ongeveer 25 cM. lang. De Alpenfluithaas behoort thuis in de geheele, ontzaglijk groote bergketen, die de noordelijke grens
vormt van Centraal- en Achter-Azi&euml;, maar komt ook in Kamschatka voor.

</p>
<p>Deze dieren bewonen rotsspleten en kleine, door hen zelf gegraven holen. Bij helder weder liggen zij hier verborgen tot aan
zonsondergang; bij donkere lucht zijn zij ook over dag werkzaam. Uit vrees voor hunne vijanden komen zij dikwijls slechts
halverwegen uit hunne holen te voorschijn, en steken dan den kop omhoog, om zich te overtuigen of zij veilig zijn. Hun vreesachtigheid
gaat met nieuwsgierigheid gepaard. <span class="smallcaps">Radde</span> zegt, dat zij vredelievend en zeer arbeidzaam zijn; zij verzamelen groote hoeveelheden hooi, en vormen er hoopen van, die
zij soms met breed gebladerde planten bedekken om ze tegen den regen te beschutten. Soms hebben deze hooischelven een hoogte
van 15 &agrave; 18 cM. bij 15 &agrave; 30 cM. middellijn. Naar hunne holen leiden smalle paden, die door het drukke verkeer uitgeloopen
zijn; aan weerszijden van het pad is het korte gras afgevreten. Als de winter aanvangt, graven zij onder de sneeuw gangen
van hunne holen naar hunne hooischelven: deze gangen hebben vele kronkelingen, en zijn ieder met een luchtgat voorzien.

</p>
<p>Het geschreeuw van den Alpen-fluithaas, dat men nog omstreeks middernacht hoort, gelijkt op dat van onzen Bonten Specht, en
wordt, zelden vaker dan driemaal, met zeer korte tusschenpoozen herhaald. Een andere soort&#8212;de <span class="letterspaced">Ogotona</span> (<i>Lagomys ogotona</i>)&#8212;fluit als een Muis, maar luider en helderder, en zoo vaak achtereen, dat zijn geschreeuw op een schrillen, sissenden triller
gelijkt. Een derde soort&#8212;de <span class="letterspaced">Dwergfluithaas</span> (<i>Lagomys pusillus</i>)&#8212;maakt een geluid, dat, naar men zegt, groote overeenkomst heeft met dat van onzen Kwartel.


</p>
<div class="figure"><img border="0" src="images/p1357.jpg" alt="Alpen-fluithaas (Lagomys alpinus). &#8531; v.d. ware grootte." width="720" height="451"><p class="figureHead"><span class="letterspaced">Alpen-fluithaas</span> (<i>Lagomys alpinus</i>). &#8531; v.d. ware grootte.
</p>
</div><p>


</p>
<p>Hoewel deze dieren door de jagers van Oost-Siberi&euml; niet vervolgd worden, ontbreekt het hun niet aan vijanden. Voortdurend
maken de Manul (een in de genoemde gewesten voorkomende Wilde Kat), de Wolf, de Korsak, benevens verscheidene Arenden en Valken
jacht op hen. Met geen ander doel wordt hun gebied &#8217;s winters bezocht door den Sneeuwuil, hun gevaarlijksten vijand. Ook de
Buizerden brengen hunnentwege den winter in den Gobi door, daar zij zich dan uitsluitend met Ogotonen voeden. Ook de mensch
benadeelt deze onschuldige Knaagdieren, door hen van hun wintervoorraad te berooven. Als er &#8217;s winters veel sneeuw valt, drijven
de Mongolen hunne Schapen naar streken, waar vele Ogotonen huizen, of voederen hunne Paarden met het hooi, dat de Hamsterhazen
bijeengebracht hebben.

</p>
<div class="footnotes">
<hr class="fnsep">
<p class="footnote"><span class="label"><a id="d0e266" href="#d0e266src" class="noteref">1</a></span> Ontleend aan &#8220;Insulinde: het land van den Orang-Oetan en den Paradijsvogel, door <span class="smallcaps">A. R. Wallace</span>&#8221;, vertaald en met aanteekeningen voorzien door Prof. <span class="smallcaps">Veth</span>.
</p>
<p class="footnote"><span class="label"><a id="d0e1041" href="#d0e1041src" class="noteref">2</a></span> <i>Sylphium</i> noemden de ouden een in Cyrenaica groeiend kruid, dat een bij de Romeinen zeer geliefde kruiderij opleverde; thans is deze
plant, die tot de familie van de Schermbloemigen behoorde, niet meer te vinden.
</p>
</div>
</div>
</div>
<div class="back">
<div class="transcribernote">
<h2>Colofon</h2>
<h3>Beschikbaarheid</h3>
<p>Dit eBoek is voor kosteloos gebruik door iedereen overal, met vrijwel geen beperkingen van welke soort dan ook. U mag het
kopi&euml;ren, weggeven of hergebruiken onder de voorwaarden van de Project Gutenberg Licentie bij dit eBoek of on-line op <a href="http://www.gutenberg.org/">www.gutenberg.org</a>.

</p>
<p>This eBook is for the use of anyone anywhere at no cost and with almost no restrictions whatsoever. You may copy it, give
it away or re-use it under the terms of the Project Gutenberg License included with this eBook or online at <a href="http://www.gutenberg.org/">www.gutenberg.org</a>.

</p>
<h3>Codering</h3>
<p>Dit bestand is in de oude spelling. Er is geen poging gedaan de tekst te moderniseren. Afgebroken woorden aan het einde van
de regel zijn hersteld.

</p>
<p>Hoewel in dit werk laag liggende aanhalingstekens openen worden gebruikt, zijn deze gecodeerd met &#8220;. Geneste dubbele aanhalingstekens
zijn stilzwijgend veranderd in enkele aanhalingstekens.

</p>
<h3>Documentgeschiedenis</h3>
<ul>
<li>3-FEB-2007 begonnen.</li>
</ul>
<h3>Verbeteringen</h3>
<p>De volgende verbeteringen zijn aangebracht in de tekst:</p>
<table width="75%">
<tr>
<th>Plaats</th>
<th>Bron</th>
<th>Verbetering</th>
</tr>
<tr>
<td width="20%"><a href="#d0e160">Bladzijde 273</a></td>
<td width="40%">
[<i>Niet in bron</i>]

</td>
<td width="40%">is </td>
</tr>
<tr>
<td width="20%"><a href="#d0e422">Bladzijde 279</a></td>
<td width="40%">wangzaken</td>
<td width="40%">wangzakken</td>
</tr>
<tr>
<td width="20%"><a href="#d0e636">Bladzijde 285</a></td>
<td width="40%">misschen</td>
<td width="40%">misschien</td>
</tr>
<tr>
<td width="20%"><a href="#d0e639">Bladzijde 285</a></td>
<td width="40%">
[<i>Niet in bron</i>]

</td>
<td width="40%">.</td>
</tr>
<tr>
<td width="20%"><a href="#d0e685">Bladzijde 286</a></td>
<td width="40%">
[<i>Niet in bron</i>]

</td>
<td width="40%">.</td>
</tr>
<tr>
<td width="20%"><a href="#d0e901">Bladzijde 293</a></td>
<td width="40%">,)</td>
<td width="40%">),</td>
</tr>
<tr>
<td width="20%"><a href="#d0e946">Bladzijde 294</a></td>
<td width="40%">:</td>
<td width="40%">;</td>
</tr>
<tr>
<td width="20%"><a href="#d0e1055">Bladzijde 297</a></td>
<td width="40%">braadnetels</td>
<td width="40%">brandnetels</td>
</tr>
<tr>
<td width="20%"><a href="#d0e1090">Bladzijde 298</a></td>
<td width="40%">
[<i>Niet in bron</i>]

</td>
<td width="40%">.</td>
</tr>
<tr>
<td width="20%"><a href="#d0e1111">Bladzijde 298</a></td>
<td width="40%">
[<i>Niet in bron</i>]

</td>
<td width="40%">.</td>
</tr>
<tr>
<td width="20%"><a href="#d0e1233">Bladzijde 300</a></td>
<td width="40%">Thuringen</td>
<td width="40%">Th&uuml;ringen</td>
</tr>
<tr>
<td width="20%"><a href="#d0e1623">Bladzijde 311</a></td>
<td width="40%">kleursverdeeling</td>
<td width="40%">kleurverdeeling</td>
</tr>
<tr>
<td width="20%"><a href="#d0e1717">Bladzijde 315</a></td>
<td width="40%">tusschen tusschen</td>
<td width="40%">tusschen</td>
</tr>
<tr>
<td width="20%"><a href="#d0e1735">Bladzijde 316</a></td>
<td width="40%">
[<i>Niet in bron</i>]

</td>
<td width="40%">.</td>
</tr>
<tr>
<td width="20%"><a href="#d0e1738">Bladzijde 316</a></td>
<td width="40%">
[<i>Niet in bron</i>]

</td>
<td width="40%">.</td>
</tr>
<tr>
<td width="20%"><a href="#d0e1900">Bladzijde 319</a></td>
<td width="40%">.</td>
<td width="40%">,</td>
</tr>
<tr>
<td width="20%"><a href="#d0e1947">Bladzijde 320</a></td>
<td width="40%">
[<i>Niet in bron</i>]

</td>
<td width="40%">&#8220;</td>
</tr>
<tr>
<td width="20%"><a href="#d0e2089">Bladzijde 323</a></td>
<td width="40%">.)</td>
<td width="40%">).</td>
</tr>
<tr>
<td width="20%"><a href="#d0e2152">Bladzijde 325</a></td>
<td width="40%">
[<i>Niet in bron</i>]

</td>
<td width="40%">het </td>
</tr>
<tr>
<td width="20%"><a href="#d0e2286">Bladzijde 328</a></td>
<td width="40%">strookje</td>
<td width="40%">strookjes</td>
</tr>
<tr>
<td width="20%"><a href="#d0e2375">Bladzijde 330</a></td>
<td width="40%">Boomstekel-varken</td>
<td width="40%">Boom-stekelvarken</td>
</tr>
<tr>
<td width="20%"><a href="#d0e2427">Bladzijde 331</a></td>
<td width="40%">
[<i>Niet in bron</i>]

</td>
<td width="40%">.</td>
</tr>
<tr>
<td width="20%"><a href="#d0e2489">Bladzijde 332</a></td>
<td width="40%">
[<i>Niet in bron</i>]

</td>
<td width="40%">.</td>
</tr>
<tr>
<td width="20%"><a href="#d0e2581">Bladzijde 334</a></td>
<td width="40%">Agoetis</td>
<td width="40%">Agoeti&#8217;s</td>
</tr>
<tr>
<td width="20%"><a href="#d0e2615">Bladzijde 334</a></td>
<td width="40%">Dwerg-Muskuskieren</td>
<td width="40%">Dwerg-Muskusdieren</td>
</tr>
<tr>
<td width="20%"><a href="#d0e2634">Bladzijde 335</a></td>
<td width="40%">Agoetis</td>
<td width="40%">Agoeti&#8217;s</td>
</tr>
<tr>
<td width="20%"><a href="#d0e2653">Bladzijde 335</a></td>
<td width="40%">uitgeholt</td>
<td width="40%">uitgehold</td>
</tr>
<tr>
<td width="20%"><a href="#d0e2655">Bladzijde 335</a></td>
<td width="40%">
[<i>Niet in bron</i>]

</td>
<td width="40%">.</td>
</tr>
<tr>
<td width="20%"><a href="#d0e2662">Bladzijde 335</a></td>
<td width="40%">Agoetis</td>
<td width="40%">Agoeti&#8217;s</td>
</tr>
<tr>
<td width="20%"><a href="#d0e2924">Bladzijde 342</a></td>
<td width="40%">eeuwigdurendesneeuw</td>
<td width="40%">eeuwigdurende sneeuw</td>
</tr>
<tr>
<td width="20%"><a href="#d0e2935">Bladzijde 342</a></td>
<td width="40%">groote</td>
<td width="40%">grootte</td>
</tr>
<tr>
<td width="20%"><a href="#d0e3060">Bladzijde 345</a></td>
<td width="40%">
[<i>Niet in bron</i>]

</td>
<td width="40%">.</td>
</tr>
<tr>
<td width="20%"><a href="#d0e3065">Bladzijde 346</a></td>
<td width="40%">&#8221;</td>
<td width="40%">
[<i>Verwijderd</i>]

</td>
</tr>
<tr>
<td width="20%"><a href="#d0e3119">Bladzijde 348</a></td>
<td width="40%">gevold</td>
<td width="40%">gevolgd</td>
</tr>
<tr>
<td width="20%"><a href="#d0e3128">Bladzijde 349</a></td>
<td width="40%">
[<i>Niet in bron</i>]

</td>
<td width="40%">.</td>
</tr>
<tr>
<td width="20%"><a href="#d0e3132">Bladzijde 349</a></td>
<td width="40%">
[<i>Niet in bron</i>]

</td>
<td width="40%">.</td>
</tr>
<tr>
<td width="20%"><a href="#d0e3139">Bladzijde 349</a></td>
<td width="40%">plaats</td>
<td width="40%">plaatst</td>
</tr>
<tr>
<td width="20%"><a href="#d0e3214">Bladzijde 351</a></td>
<td width="40%">kleursverandering</td>
<td width="40%">kleurverandering</td>
</tr>
<tr>
<td width="20%"><a href="#d0e3233">Bladzijde 352</a></td>
<td width="40%">en en</td>
<td width="40%">en</td>
</tr>
<tr>
<td width="20%"><a href="#d0e3245">Bladzijde 352</a></td>
<td width="40%">
[<i>Niet in bron</i>]

</td>
<td width="40%">.</td>
</tr>
<tr>
<td width="20%"><a href="#d0e3248">Bladzijde 352</a></td>
<td width="40%">een den</td>
<td width="40%">eenden</td>
</tr>
<tr>
<td width="20%"><a href="#d0e3270">Bladzijde 353</a></td>
<td width="40%">Kleursverscheidenheden</td>
<td width="40%">Kleurverscheidenheden</td>
</tr>
<tr>
<td width="20%"><a href="#d0e3318">Bladzijde 354</a></td>
<td width="40%">individuen</td>
<td width="40%">individu&euml;n</td>
</tr>
<tr>
<td width="20%"><a href="#d0e3326">Bladzijde 354</a></td>
<td width="40%">
[<i>Niet in bron</i>]

</td>
<td width="40%">,</td>
</tr>
<tr>
<td width="20%"><a href="#d0e3343">Bladzijde 355</a></td>
<td width="40%">
[<i>Niet in bron</i>]

</td>
<td width="40%">&#8220;</td>
</tr>
<tr>
<td width="20%"><a href="#d0e3418">Bladzijde 356</a></td>
<td width="40%">
[<i>Niet in bron</i>]

</td>
<td width="40%">.</td>
</tr>
</table>
</div>
</div>

</body>
</html>
